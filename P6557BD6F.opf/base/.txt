(103b1) || rgya gar skad du | ārya daśabhūmibyākhyāna | bod skad du | ’phags pa sa bcu pa’i
rnam par bśad pa | ’jam dpal gźon nur gyur pa la phyag ’tshal lo ||

chos kyi rnam graṅs ’di ni sus bśad daṅ || gaṅ dag rnams kyis ’chad du bcug rnams daṅ ||(2)
gaṅ gis ’di don bstan daṅ de las ni || gaṅ gis blaṅs nas bdag la rnam phye ba ||de dag rnams
daṅ chos mchog ’di la yaṅ || spyi bo sa la gtugs te phyag ’tshal nas ||bdag daṅ gźan don
sgrub phyir de yi don || gnas par bya phyir bśad sbyar bya bar ’bad ||sa bcu’i (3) chos
kyi rnam graṅs las sa daṅ po’i bsdus pa ni gleṅ gźi daṅ | sñoms par ’jug pa daṅ | byin gyi
rlabs daṅ | ldaṅ ba daṅ | bstan pa daṅ | bskul ba daṅ | bśad pa daṅ | khyad par ro ||

de la ’di skad bdag gis thos pa dus gcig na | bcom ldan ’dasmṅon (4) par rdzogs par saṅs rgyas
nas riṅ po ma lon te | źag bdun pa gñis pa’i tshe gźan ’phrul dbaṅ byed kyi lha rnams kyi
naṅ na lha’i rgyal po dbaṅ sgyur gyi gźal med khaṅ nor bu rin po che’i sñiṅ po can gyi
khaṅ bzaṅs na | byaṅ chub sems dpa’i tshogs chen po

byaṅ chub sems dpa’ rdo (5) rje’i sñiṅ po la sogs pa saṅs rgyas kyi źiṅ sna tshogs nas ’dus
pa daṅ thabs cig tu bźugs te źes bya ba ni gleṅ gźi ste | yul daṅ dus la sogs pa bye brag
brjod par bya ba’i phyir ro || chos kyi rnam graṅs ’di mchog yin pas yul mchog yin pa ñid
du daṅ por bśad do || yul de ni (6) gnas daṅ | khaṅ pa daṅ | gnas kyi khyad par mchog yin
pas mchog go ||ci’i phyir gzugs kyi khams su ma yin źe na | de’i ’bras bu ’dir mṅon par grub
pa’i phyir ro ||ci’i phyir źag bdun pa daṅ po la ma yin źe na | rten ciṅ ’brel par ’byuṅ
bas gnas pas gnas pa’i (7) phyir ro || gźan gyi don du mṅon par rdzogs par saṅs rgyas pa
ci’i phyir źag bdun ’das par mdzad ce na | bdag ñid chos kyi kun dgas dgyes pa’i che ba ñid
bstan pa’i phyir ro ||de yaṅ ci’i phyir źe na | de bźin gśegs pa la sems can rnams dga’
ba daṅ | gus pa bskyed par bya (104a1) ba’i phyir te | dgyes pa de lta bu de yaṅ btaṅ nas
thugs brtse bas sems can rnams la chos ston to sñam pa’i phyir ro ||ci’i phyir rten ciṅ ’brel
par ’byuṅ ba’i gnas pa ñid kyis gnas śe na | de thugs su chud pa ni thun moṅ ma yin par
bstan pa’i phyir ro ||ci’i (2) phyir chos kyi rnam graṅs ’di byaṅ chub sems dpas bśad ce
na | byaṅ chub sems dpa’ rnams spro ba bskyed pa’i phyir ro ||ci’i phyir rdo rje sñiṅ po
kho nas bśad ce na | gaṅ gi phyir dge ba’i rtsa ba rdo rje ltar sra ba daṅ ldan pa’i chos
kyi rnam graṅs ’di ñon moṅs pa thams cad kyis mi choms pa daṅ | (3) ’joms par byed pa ñid
kyi phyir te | ’di ni mtshan de skad ces bya ba ma yin pas mi ’chad do ||ci’i phyir rdo rje
sñiṅ po źes mtshan de skad gsol źe na | sñiṅ po’i sgra ’di ni sra ba la yaṅ rig par bya
ste | dper na śiṅ gi sñiṅ po źes bya ba lta bu’o ||skye ba’i gnas la yaṅ bya ste | dper na
ma’i (4) mṅal źes bya ba lta bu’o ||de’i phyir sñiṅ po rdo rje daṅ ’dra bas rdo rje’i sñiṅ
po ste | de’i dge ba’i rtsa ba rnams gźan gyi dge ba’i rtsa ba thams cad pas stobs daṅ
ldan pa’i phyir ro ||de’i skye ba’i gnas rdo rje lta bu ni skye ba’i rgyu ste | lha daṅ mir
’gro bar ’gyur ba la bya ste | de las gźan pa’i skye ba’i rgyus (5) mi śigs pa’i phyir rdo
rje’i sñiṅ po’o ||

de nas yaṅ de’i tshe | byaṅ chub sems dpa’ sems dpa’ chen po rdo rje’i sñiṅ po saṅs rgyas kyi
mthus byaṅ chub sems dpa’ tiṅ ṅe ’dzin theg pa chen po rab tu snaṅ ba źes bya ba la sñoms
par źugs so źes bya ba ni tiṅ ṅe ’dzin la sñoms par ’jug pa (6) ston te | chos kyi rnam
graṅs ’di rtog ge’i spyod yul ma yin pa ñid du bstan pa’i phyir ro ||byaṅ chub sems dpa’ rdo
rje’i sñiṅ po sñoms par źugs ma thag tu źes bya ba ni byaṅ chub sems dpa’i tiṅ ṅe ’dzin
theg pa chen po rab tu snaṅ ba ’di la’o || de nas de’i tshe phyogs bcu dag gi ’jig (7) rten
gyi khams saṅs rgyas kyi źiṅ bye ba phrag bcu’i rdul phra rab kyi rdul sñed kyi pha rol
nas de bźin gśegs pa saṅs rgyas kyi źiṅ bye brag phrag bcu’i rdul phra rab kyi rdul sñed
dag ’di lta ste mtshan rdo rje’i sñiṅ po źes bya bar mthun pa śa stag gis źal bstan te | saṅs
rgyas bcom ldan ’das de dag (104b1) gis de la ’di skad ces bka’ stsal to ||

kye rgyal ba’i bu khyod byaṅ chub sems dpa’i tiṅ ṅe ’dzin theg pa chen po rab tu snaṅ ba ’di
la sñoms par źugs pa legs so legs so ||rigs kyi bu yaṅ khyod la phyogs bcu dag gi de bźin
gśegs pa saṅs rgyas kyi źiṅ bye ba phrag bcu’i rdul sñed (2) kun kyaṅ mtshan rdo rje’i sñiṅ
po źes bya bar mthun pa śa stag gis bcom ldan ’das rnam par snaṅ mdzad ’di ñid kyi sṅon
gyi smon lam daṅ | byin gyi rlabs źes bya ba ni | saṅs rgyas maṅ pos byin gyis brlabs par
yoṅs su ston te | chos daṅ chos smra ba la gus pa rab tu cher bskyed pa’i (3) phyir ro ||ci’i
phyir rdo rje’i sñiṅ po źes bya ba śa stag kho nas byin gyis brlabs śe na | saṅs rgyas
kyi smon lam gyi phyir ro ||ci’i phyir bcom ldan ’das kyis smon lam de skad btab ce na |
saṅs rgyas maṅ po ñid du bstan pa’i phyir ro ||tiṅ ṅe ’dzin ’di’i chos ñid ni ’di yin te
| byaṅ (4) chub sems dpar gyur pa rdo rje’i sñiṅ po źes bya ba gaṅ dag gis chos kyi rnam graṅs
’di bśad pa | de bźin gśegs par gyur pa mtshan de skad ces bya ba de dag ñid kyis byin
gyis rlob kyi | gźan dag gis ni ma yin te | de dag gis byaṅ chub sems dpa’ de la raṅ gi
mtshan yoṅs su (5) brjod pas de dag daṅ mtshan mthun pa’i phyir dga’ ba’i khyad par du ’gyur
ro ||ci’i phyir ’jig rten gyi khams tshad med pa dag gi pha rol nas źes mi bya źe na |
thabs la mkhas pas de maṅ ba ñid du bstan pa’i phyir ro ||ci’i phyir saṅs rgyas kyi źiṅ bye
ba phrag bcur ṅes śe na | sa bcu’i (6) skabs yin pa’ i phyir te | de bas na ’dir bcu pa
maṅ du ston to ||bcom ldan ’das kyis sṅon de dag gi de byin gyis brlab par smon lam btab ciṅ
| raṅ gis kyaṅ byin brlabs pa daṅ | gźan dag gis kyaṅ phyis mdzad de | de’i phyir bcom
ldan ’das kyi sṅon gyi smon lam daṅ | byin gyi brlab (7) kyis źes bya’o ||ci’i phyir chos
kyi rnam graṅs ’di bśad par byin gyis brlab pa daṅ | ji ltar byin gyis brlab pa brjod par
bya ste | de la byaṅ chub sems dpa’ thams cad bya ba’i phyir daṅ | dge ba’i rtsa ba (105a1)
thams cad yaṅ dag par bsdu bar byas saṅs rgyas kyi chos bsam gyis mi khyab pa snaṅ ba brjod
pas ye śes kyi sa la ’jug pa ba’i phyir daṅ | saṅs rgyas kyi chos thams cad rab tu dbye
ba la mkhas par bya ba’i phyir daṅ | chos la ye śes śin tu rgyas par bya ba’i phyir daṅ
| legs par gnas pa’i chos bstan par bya ba’i phyir daṅ | ye śes tha mi dad pa rnam par (2)
byaṅ bar bya ba’i phyir daṅ | ’jig rten gyi chos thams cad kyis mi gos par bya ba’i phyir
daṅ | ’jig rten las ’das pa’i dge ba’i rtsa ba yoṅs su dag par bya ba’i phyir daṅ | ye śes
bsam gyis mi khyab pa’i yul khoṅ du chud par bya ba’i phyir daṅ | thams cad mkhyen pa’i
ye śes kyi yul gyi (3) bar du khoṅ du chud par bya ba’i phyir daṅ | gaṅ ’di byaṅ chub sems
dpa’i sa bcu po dag la brtsam źiṅ thob par bya ba’i phyir daṅ | byaṅ chub sems dpa’i sa ji
lta ba bźin du rnam par dgod pa la mkhas pas bstan par bya ba’i phyir daṅ | saṅs rgyas kyi
chos thams cad la lhag par dmigs par bya (4) ba’i phyir daṅ | zag pa med pa’i chos bye
brag gis bsgom par bya ba’i phyir daṅ | śin tu rnam par phye ba rnam par ’byed pa śes rab
chen po snaṅ ba la mkhas par bya ba’i phyir daṅ | śin tu brtags pa’i ye śes kyi sgo la ’jug
par bya ba’i phyir daṅ | gnas gźan ci rigs su rab tu brjod (5) pa la bag ’chums pa med pa’i
spobs pas snaṅ bar bya ba’i phyir daṅ | so so yaṅ dag par rig pa chen po’i sa śin tu rtogs
par bya ba’i phyir daṅ | byaṅ chub kyi sems kyis brjod pa med par bya ba’i phyir daṅ
| sems can gyi khams thams cad yoṅs su smin par bya ba’i phyir daṅ | thams cad (6) du źugs
pa’i rnam par gtan la ’bebs pa thob par bya ba’i phyir byin gyis brlab pa mdzad do źes bya
ba bcu pa de gñis kyis byaṅ chub sems dpa’ rnams kyi raṅ gi don daṅ gźan gyi don la brtsams
te byin gyis brlabs so ||ji ltar raṅ gi don la brtsams pa de lta bu ni bcu pa daṅ po’o
|| ji ltar gźan (7) gyi don la brtsams pa de lta bu ni bcu pa gñis pa yin par rig par bya’o
||de la byaṅ chub sems dpa’ thams cad ni gaṅ su dag mos pas spyod pa la sogs pa’i sa la
gnas pa rnams so ||saṅs rgyas kyi chos bsam gyis mi khyab pa rnams ni ’jig rten las ’das
pa’i byaṅ chub kyi phyogs pa gaṅ (105b1) yin pa dag go ||snaṅ ba ni de la rtog pa ste | śes
pa daṅ mthoṅ ba daṅ | thob pa daṅ | mṅon sum du byed pa’o || de brjod pa ni bstan pa daṅ
rab tu bśad pa’o || de ni ye śes kyi sa bcu pa ji skad ’byuṅ ba rnams te | de dag gis de
brjod pa’i phyir ro || de dag la ’jug pa ni dad pa daṅ | mos pa daṅ | (2) rab tu daṅ ba daṅ
| ’thob pa gaṅ yin pa’o ||de ni ’jug pa’i rtsa ba ste | mdo’i tshig byaṅ chub sems dpa’
thams cad saṅs rgyas kyi chos bsam gyis mi khyab pa snaṅ ba brjod pas ye śes kyis la ’jug
par bya ba’i phyir źes bya ba ’dis ston to ||rtsa ba’i ’jug pa de la brten nas ’jug pa gźan
(3) rnam pa dgu ste | thos pa ’dzin pa’i sog nas thos par gtogs pa’i dge ba’i rtsa ba thams
cad bsdus pa’i phyir sdud pa’i ’jug pa ni gaṅ gi phyir | dge ba’i rtsa ba thams cad yaṅ
dag par bsdu bar bya ba’i phyir źes gsuṅs pa’o ||bsams pa las byuṅ ba’i śes pas byaṅ chub
kyi phyogs pa thams cad (4) la mkhas par byed pas don rtogs par byed pa’i ’jug pa ni gaṅ
gi phyir saṅs rgyas kyi chos thams cad rab tu dbye ba la mkhas par bya ba’i phyir źes gsuṅs
so ||don de daṅ de’i rnam graṅs du ma śes par byed pas chos rtogs par byed pa’i ’jug pa
ni ’di ltar chos la ye śes śin tu rgyas par bya (5) ba’i phyir źes gsuṅs pa’o ||ji ltar rtogs
pa’i don daṅ | tshig ’bru phun sum tshogs pa’i chos ston pas sems can yoṅs su smin par
byed pa’i ’jug pa ni gaṅ gi phyir legs par gnas pa’i chos bstan par bya ba’i phyir źes gsuṅs
pa’o ||mthoṅ ba’i lam gyi gnas skabs na chos (6) thams cad mñam pa ñid du śes pa yoṅs
su sbyaṅs pas ’thob par byed pa’i ’jug pa ni gaṅ gi phyir | ye śes tha mi dad pa rnam par
byaṅ bar bya ba’i phyir źes gsuṅs pa’o ||gźan gyi don gyis yoṅs su bsdus pa’i phyir byaṅ
chub sems dpa’ rnams kyi thob pa ni saṅs rgyas ñid du ’gyur bar bstan (7) pa’i phyir sems
can yoṅs su smin par byed pa sṅar bstan to || de ñid kyi phyir de dag gi gźan gyi don la sbyor
ba yaṅ raṅ gi don kho na yin no ||bsgom pa’i lam gyi gnas skabs na kun nas ñon moṅs pa’i
chos thams cad yoṅs su spoṅ bas bag yod pa’i ’jug pa ni gaṅ gi phyir | ’jig rten gyi chos
thams (106a1) cad kyis mi gos par bya ba’i phyir źes gsuṅs pa’o ||’jig rten las ’das pa’i
byaṅ chub kyi phyogs daṅ mthun pa ma chags pa la sogs pa’i dge ba’i rtsa ba yoṅs su sbyoṅ
bas sa nas sar ’phar bar byed pa’i ’jug pa ni gaṅ gi phyir | ’jig rten las ’das pa’i dge
ba’i rtsa (2) ba yoṅs su dag par bya ba’i phyir źes gsuṅs pa’o || yaṅ de dag ñid kyi rgyu
gaṅ yin pa dge ba’i rtsa ba yin par rig par bya’o ||sa bcu par de bźin gśegs pa thams cad
kyi gsaṅ ba la sogs pa śes par byed pas | byaṅ chub sems dpa’i mthar phyin par byed pa’i
’jug pa ni gaṅ gi (3) phyir ye śes bsam gyis mi khyab pa’i yul khoṅ du chud par bya ba’i
phyir źes gsuṅs pa’o ||śes bya thams cad la sgrib pa med pa śes pa’i phyir saṅs rgyas kyi
mthar thug par byed pa’i ’jug pa ni gaṅ gi phyir | thams cad mkhyen pa’i ye śes kyi bar du
khoṅ du chud par bya ba’i phyir źes (4) gsuṅs pa’o || ’jug pa ’di rnams kyi bye brag bstan
pa’i phyir | miṅ gźan smos kyi rtsa ba’i ’jug pa ni ma yin no ||bcu pa la sogs pa bstan
pa thams cad la yan lag daṅ ñe ba’i yan lag gi sgo nas rnam pa drug drug gis bśad par rig
par bya ste | dṅos po ñe bar dgod pa ni ma gtogs te | (5) der phuṅ po daṅ khams daṅ skye
mched kyi dṅos po ñe bar dgod pa ma gtogs so źes bya ba’i tha tshig go || rnam pa drug po
dag gaṅ źe na | yan lag daṅ | ñe ba’i yan lag daṅ | mtshan ñid ’dra ba daṅ | mtshan ñid mi
’dra ba daṅ | ’du ba daṅ | rgyas pa’o || de la yan lag ni ’jug pa’o || (6) ñe ba’i yan lag
ni gźan rnams te | de la brten pa’i phyir daṅ | de yoṅs su rdzogs par byed pa’i phyir ro
|| de gñis kyi ’jug pa ñid kyi phyir mtshan ñid daṅ ’dra ba ñid do || rnam pa gźan ñid kyi
phyir mtshan ñid mi ’dra ba ñid do || ’du ba ni mdor bsdus pa ste | yan lag bstan pa’i phyir
ro || rgyas (7) pa ni de rab tu dbye ba ste | ñe ba’i yan lag bstan pa’i phyir te | ’jig
rten gyi khams ’jig pa daṅ chags pa bźin no || bcu pa gźan la yaṅ de bźin ñid du ci rigs
par sbyar bar bya’o || de gaṅ dag bźi par ston par ’don pa daṅ | gaṅ dag gsum par ston
par ’don pa gñis ka yaṅ ’dir de (106b1) ñid kyi phyir kho na yin par rig par bya’o || bcu
pa gñis pa daṅ gsum pa la yaṅ de ñid kyi phyir yod do || bcu pa gñis pa la gaṅ ’di byaṅ chub
sems dpa’i sa bcu po dag la rtsom źiṅ thob par bya ba’i phyir źes bya bas ni rtsom źiṅ
thob pa’i rtsa ba bstan to || de la rtsom pa ni dad pa daṅ | ’dun pa daṅ | ñe (2) bar ’gro
ba la sogs pa ste | yoṅs su tshol ba’o || ’thob pa ni sa bcu po de dag ’dzin pa’o || yaṅ
na luṅ daṅ rtogs pa ste | go rims bźin no || ’dir ni rnam graṅs goṅ ma ñid yin par rig par
bya’o ||rtsom źiṅ ’thob pa’i rtsa ba ’di la brten nas rtsom źiṅ ’thob pa gźan bcu ste | (3)
bsams pa las byuṅ ba’i śes pas ji ltar thos pa’i don legs par ’dzin pa daṅ | ’dzin du ’jug
pas yaṅ dag par ’dzin pa rtsom źiṅ ’thob pa ni gaṅ gi phyir | byaṅ chub sems dpa’i sa
ji lta ba bźin du rnam par dgod pa la mkhas pas bstan par bya ba’i phyir źes gsuṅs pa’o ||(4)
saṅs rgyas kyi chos thams cad rtogs par bya ba’i phyir | ’dun pa rtsom źiṅ ’thob pa ni
gaṅ gi phyir | saṅs rgyas kyi chos thams cad lhag par dmigs par bya ba’i phyir źes gsuṅs
pa’o ||de ñid kyi ched du ṅes par ’byed pa’i cha daṅ mthun pa’i gnas skabs na zag pa med pa’i
byaṅ chub (5) kyi phyogs pa bye brag gis bsgom pa’i rnam pa khoṅ du chud par byed pas
sbyor ba rtsom źiṅ ’thob pa ni gaṅ gi phyir | zag pa med pa’i chos bye brag gi bsgom par bya
ba’i phyir źes gsuṅs pa’o ||mthoṅ ba’i lam gyi gnas skabs na chos bdag med pa śes pa la
mkhas par byed pas rtogs par byed pa (6) rtsom źiṅ thob pa ni gaṅ gi phyir śin tu rnam par
phye ba rnam par ’byed pa śes rab chen po snaṅ ba la mkhas par bya ba’i phyir źes gsuṅs
pa’o ||de la śin tu rnam par phye ba źes bya ba ni de’i pha rol na yaṅ rnam par dbye bar bya
ba med pa ste | de ni chos bdag med pa’o || de rnam par ’byed pa ni śes pa’o || (7) de
ni śes rab chen po yaṅ yin te | theg pa dman pa las ’das pa’i phyir ro || de ni snaṅ ba yaṅ
yin te | de mi śes pa’i mun pa’i gñen po yin pa’i phyir te | de’i tshe na de la mkhas pa
yin no ||’jig rten las ’das pa’i ye śes kyi rjes la thob pa śes pas chos kyi rnam graṅs kyi
don rtogs par (107a1) byed pas bsgom pa’i lam rtsom źiṅ ’thob pa ni gaṅ gi phyir | śin
tu brtags pa’i ye śes kyi sgo la ’jug par bya ba’i phyir źes gsuṅs pa’o ||de la gnas pa’i
byaṅ chub sems dpa’ la byaṅ chub mi ’thob pa’i ñes pa lṅa yod de | phas kyi rgol ba tshar
gcod par mi (2) nus pa ni gaṅ gis na phas kyi rgol ba rnams kyis de yaṅ raṅ gi phyogs las
bsgyur du ruṅ ba daṅ | pha rol yaṅ gźan du bkrir ruṅ ba’o || dris pa’i lan ’debs mi nus pa
ni gaṅ gis dris na de rmoṅs pa daṅ | pha rol yaṅ ’jug par mi byed pa’o || theg pa dman pa
’dod pa ni gaṅ gis na [3) bdag ñid kyaṅ byaṅ chub chen po mi ’thob la | gźan gyi don yaṅ
yal bar ’dor ba’o || sems can yoṅs su smin par bya ba la le lo byed pa ni gaṅ gis na gźan
gyi don gtoṅ źiṅ bdag gi dge ba’i rtsa ba gźan gyi don byed pa’i rgyu las byuṅ ba yaṅ mi thob
pa’o || thabs mi śes pa ni gaṅ (4) gis na sems can yoṅs su smin par byed pa daṅ | byaṅ
chub kyi tshogs yoṅs su rdzogs par byed mi nus pa’o ||de dag gi gñen por rtsom źiṅ ’thob
pa lṅa yod par rig par bya ste | raṅ gi phyogs kyi khyad par ci rigs par yoṅs su bstan pa
la bag tshab med par lan ’debs pa’i spobs pa mun (5) pa med pas phas kyi rgol ba tshar gcod
nus pa rtsom źiṅ ’thob pa ni gaṅ gi phyir gnas gźan rigs su rab tu brjod pa la bag ’chums
pa med pa’i spobs pas snaṅ bar bya ba’i phyir źes gsuṅs pa’o ||so so yaṅ dag par rig pa’i
sa śes pas mṅon sum du byed pa dris pas lan ’debs nus pa rtsom źiṅ (6) ’thob pa ni gaṅ gi
phyir so so yaṅ dag par rig pa chen po’i sa śin tu rtogs par bya ba’i phyir źes gsuṅs pa’o
||byaṅ chub tu smon lam btab pa’i phyir byaṅ chub dran pa chud mi gson pas theg pa dman
par ’gro ba’i gñen po rtsom źiṅ ’thob pa ni gaṅ gi phyir | byaṅ chub kyi sems kyi dran pa
brjed pa med (7) par bya ba’i phyir źes gsuṅs pa’o ||sems can thams cad kyi don bya ba la
yoṅs su mi skyo bas sems can gyi don bya ba la le lo byed pa’i gñen po rtsom źiṅ ’thob pa
ni gaṅ gi phyir | sems can gyi khams thams cad yoṅs su smin par bya ba’i phyir źes gsuṅs
pa’o ||rig pa’i gnas lṅa dag tu źugs (107b1) pa’i rnam par gtan la ’bebs pa rtogs par byed
pas thabs mi śes pa’i gñen por rtsom źiṅ ’thob pa ni gaṅ gi phyir thams cad du źugs pa’i
rnam par gtan la ’bebs pa thob par bya ba’i phyir źes gsuṅs pa’o ||’di ni gaṅ gi phyir byin
gyis brlab pa bstan pa’o ||

ji ltar byin (2) gyis brlab ce na | gsuṅ daṅ | thugs daṅ | skus so ||gsuṅ gi byin gyis brlabs
pa ji lta bu źe na | yaṅ rigs kyi bu khyod chos rnams kyi sgo rab tu dbye ba la mkhas par
’gyur ba’i chos kyi rnam graṅs ’di las saṅs rgyas kyi mthus de bźin gśegs pa ye śes snaṅ
ba’i byin gyi (3) rlabs kyi daṅ | raṅ gi dge ba’i rtsa ba yoṅs su dag pa’i phyir daṅ | chos
kyi dbyiṅs sbyaṅs pa’i phyir daṅ | sems can gyi khams la phan ’dogs pa’i phyir daṅ | chos
kyi sku ye śes kyi sku’i phyir daṅ | saṅs rgyas thams cad kyis dbaṅ bskur ba yaṅ dag par
nod pa’i phyir daṅ | ’jig (4) rten thams cad las mṅon par ’phags pa’i lus ’byuṅ ba’i phyir
daṅ | ’jig rten gyi ’gro ba thams cad las yaṅ dag par ’das pa’i phyir daṅ | ’jig rten las
’das pa’i chos kyi ’gro ba yoṅs su dag pa’i phyir daṅ thams cad mkhyen pa’i ye śes yoṅs
su rdzogs pa’i phyir spobs par (5) gyis śig ces bya ba bcu pa ’dis so ||de la spobs pa ni
ji ltar ’dris pa’i chos kyi don ma brjed pa’o || chos rnams kyi sgo dag ni chos kyi rnam
graṅs rnams so || de dag gi rnam pa tha dad pa ni rab tu dbye ba’o || de la chos kyi rnam
graṅs ’dis mkhas par ’gyur bas de la mkhas pa’o ||(6) spobs pa’i rtsa ba de la brten nas |
spobs pa gźan rnam pa gñis te | gźan gyi mthus spobs pa daṅ | raṅ gi mthus spobs pa’o ||de
la gźan gyi mthus spobs pa ni saṅs rgyas kyi mthus te | ji ltar saṅs rgyas kyi mthus śe
na | de bźin gśegs pa’i ye śes kyi mun pa med par (7) byin gyis brlabs pa ste | gaṅ gi phyir
de bźin gśegs pa’i ye śes snaṅ ba’i byin gyi rlabs kyis źes gsuṅs so ||de la raṅ gi mthus
spobs pa ni rnam pa bźi ste | ’dus byas kyi dge ba’i rtsa ba’i chos yoṅs su dag pas spobs
pa ni gaṅ gi phyir raṅ gi dge ba’i rtsa ba yoṅs su dag pa’i phyir (108a1) źes gsuṅs pa’o
||’dus ma byas kyi chos yoṅs su dag pas spobs pa ni gaṅ gi phyir chos kyi dbyiṅs yoṅs su
sbyaṅs pa’i phyir źes gsuṅs pa’o ||sems can yoṅs su smin par byed pa’i yoṅs su dag pas spobs
pa ni gaṅ gi phyir sems can gyi khams phan ’dogs pa’i phyir (2) źes gsuṅs pa’o ||gnas
yoṅs su dag pas spobs pa ni gnas yoṅs su dag pa de yaṅ mthar phyin pa rnam pa gsum gyis rab
tu phye ba ste | byaṅ chub sems dpa’i mthar phyin pa phan yon gñis daṅ ldan pa daṅ | ñan
thos daṅ raṅ saṅs rgyas daṅ | thun moṅ pa’i mthar phyin pa daṅ | (3) de bźin gśegs pa’i mthar
phyin pa’o ||de la mthar phyin pa daṅ po ni chos kyi sku sems daṅ yid daṅ | rnam par
śes pa spaṅs pa ye śes ’ba’ źig gis gnas te gaṅ gi phyir chos kyi sku ye śes kyi sku’i phyir
źes bya ba gsuṅs pa’o ||de’i phan yon rnam pa gñis ni tshe ’di la saṅs (4) rgyas kyis dbaṅ
bskur ba yaṅ dag par nod pa daṅ | tshe phyi ma la dbaṅ phyug chen po’i gnas su skye ba
ste | gaṅ gi phyir saṅs rgyas thams cad kyis dbaṅ bskur ba yaṅ dag par nod pa’i chos kyi
’gro ba yoṅs su dag pa’i phyir daṅ | ’jig rten thams cad las mṅon par ’phags pa’i lus (5)
’byuṅ ba’i phyir źes gsuṅs pa’o ||mthar phyin pa gñis pa ni ’gro ba lṅa las yaṅ dag par ’das
pa daṅ | mya ṅan las ’das pa’i las lam yoṅs su dag pa ste | gaṅ gi phyir ’jig rten gyi
’gro ba thams cad las yaṅ dag par ’das pa’i phyir daṅ | ’jig rten las ’das pa’i chos (6) kyi
’gro ba yoṅs su dag pa’i phyir źes gsuṅs so ||mthar phyin pa gsum pa ni śes bya thams cad
la sgrib pa med pa’i ye śes yoṅs su rdzogs pa ste gaṅ gi phyir thams cad mkhyen pa’i ye
śes yoṅs su rdzogs pa’i phyir źes gsuṅs pa’o ||goṅ nas goṅ du raṅ gi mthus spobs pa (7) khyad
par du ’gyur bar rig par bya ste | gsuṅ gis byin gyis brlabs pa ni de lta bu yin no ||

thugs kyis byin gyis brlabs pa ji lta bu źe na | de nas saṅs rgyas bcom ldan ’das de dag gis
byaṅ chub sems dpa’ rdo rje’i sñiṅ po la zil gyis mi non pa’i lus ñid ñe bar sgrub par mdzad
de | thogs (108b1) pa med pa’i spobs pas ston pa daṅ | śin tu rnam par sbyaṅs pa’i ye
śes kyis śin tu rnam par phye ba la ’jug pa daṅ | brjed pa med pa’i byin rlabs daṅ | śin tu
rnam par ṅes pa’i blo gros la mkhas pa daṅ | thams cad kyi rjes su soṅ ba’i blo mi ’dor
ba ñid daṅ | yaṅ dag (2) par rdzogs pa’i saṅs rgyas kyi stobs brdzi ba med pa ñid daṅ | de
bźin gśegs pa’i stobs daṅ | mi ’jigs pa źum pa med pa ñid daṅ | thams cad mkhyen pa’i ye
śes kyis so so yaṅ dag par rig par rnam par dbye bas chos kyi tshul la rtog pa daṅ | de bźin
gśegs pa’i sku daṅ | (3) gsuṅ daṅ | thugs kyi rgyan śin tu rnam par phye ba thams cad mṅon
par sgrub par mdzad do źes bya ba bcu pa ’dis so ||zil gyis mi non pa’i lus de yaṅ rnam
pa gñis te | bla na med pa’i dpal gyis gzi brjid daṅ ldan źiṅ raṅ gi ’khor la rgyal po lta
bu daṅ | spobs pa zil gyis mi (4) non pa’i lus te | sṅa ma ni gzugs kyi sku’i bye brag
gis so || phyi ma ni miṅ gi tshogs kyi bye brag gis so ||de yaṅ rnam pa dgu ste | rgyun chags
su thogs pa med pa ston pas thogs pa med pa’i spobs pa ni gaṅ gi phyir | thogs pa med
pa’i spobs pas ston pa źes gsuṅs pa’o ||(5) rig pa rnam pa bźi śes pa śin tu rnam par byaṅ
bar byas pas rig pa gaṅ gis gaṅ rigs sam mi rigs pa de khoṅ du chud pa’i phyir rigs pa’i
spobs pa ni | ltos pa daṅ ni chos ñid daṅ || rgyu daṅ ’bras bu ñid daṅ yaṅ || ’thad pas sgrub
pa gaṅ yin pa || rigs pa rnam pa bźir dgoṅs so | | (6) źes bya bar rigs pa rnam pa bźi
ste | gaṅ gi phyir | śin tu rnam par sbyaṅs pa’i ye śes kyi rnam par phye ba la ’jug pa źes
gsuṅs pa’o ||go rims la mi ltos par gtam gyis bar du gcod kyaṅ ji ltar ’dod pa bźin du
de daṅ de nas tshig ’bru daṅ | don rjes su dran pas grol ba’i spobs pa ni (7) gaṅ gi phyir
| brjed pa med pa’i byin gyi rlabs źes gsuṅs pa ste | brjed pa med pa’i byin gyi rlabs de
ni gaṅ gis de la byin gyis rlobs pa’o ||gdul bya ji lta ba bźin du rnam graṅs daṅ dpe sna
tshogs kyi the tshom gcod pas go bar byed pa’i spobs pa ni gaṅ gi phyir | śin tu rnam par
ṅes pa’i blo (109a1) gros la mkhas pa źes gsuṅs pa’o ||spyi’i mtshan ñid rnam pa gsum gyis
rnam par śes pa rgyun mi ’chad par mṅon du byed pas kun nas ñon moṅs pa can ma yin pa’i
spobs pa ni gaṅ gi phyir | thams cad kyi rjes su soṅ ba’i blo mi ’dor ba źes gsuṅs pa’o ||saṅs
rgyas daṅ (2) ldan pa’i stobs bcu po thogs pa med pas gdul bya’i kun nas ñon moṅs pa
yaṅ dag par ’joms pas ṅes par ’byin pa’i gdams ṅag gi spobs pa ni gaṅ gi phyir | yaṅ dag par
rdzogs pa’i saṅs rgyas kyi stobs brdzi ba med pa ñid ces gsuṅs pa’o ||saṅs rgyas la ṅes
pa’i mi (3) ’jigs pa źum pa med pas phas kyis rgol bas mi ’jigs pa’i spobs pa ni gaṅ gi phyir
| de bźin gśegs pa’i stobs daṅ | mi ’jigs pa źum pa med pa ñid ces gsuṅs pa’o ||saṅs
rgyas kyi ye śes su gtogs pa’i so so yaṅ dag par rig pa’i rab tu dbye bas | mdo’i sde la (4)
sogs pa’i chos rnams kyi tshul drug la rtog pas mi zad pa’i spobs pa ni gaṅ gi phyir |
thams cad mkhyen pa’i ye śes kyi so so yaṅ dag par rig pa’i rnam par dbye bas chos kyi tshul
la rtog pa źes gsuṅs pa’o ||sku la sogs pa’i cho ’phrul saṅs rgyas daṅ ’brel pa gdul bya
tha dad pas tha (5) dad pa thams cad mṅon du mdzad pa la mṅa’ pas cho ’phrul daṅ bcas pa’i
spobs pas zil gyis mi non pa’i lus ñid ni | gaṅ gi phyir de bźin gśegs pa’i sku daṅ gsuṅ
daṅ thugs kyi rgyan śin tu rnam par phye ba thams cad mṅon par sgrub pa ñid ñe bar sgrub
par mdzad do źes gsuṅs pa’o ||

ci’i (6) phyir saṅs rgyas bcom ldan ’das de dag mthu mṅa’ źiṅ thugs brtse ba daṅ ldan yaṅ de
ñid la zil gyis mi non pa’i lus rnam pa bcu po de dag ñe bar sgrub pa mdzad kyi | gźan dag
la ma yin źe na | ’di ltar de ni tiṅ ṅe ’dzin ’di ñid kyi chos ñid thob pa źes bya ba gsuṅs
pa ste | tiṅ ṅe ’dzin gyi mthu (7) thob pa de ni gźan dag la med do ||chos ñid thob pa
de yaṅ gñis kyis rab tu phye ba ste | sṅon gyi mṅon par ’du byed pas ’phaṅs pa ni | gaṅ gi
phyir sṅon gyi smon lam gyi mṅon par bsgrub pa’i phyir źes gsuṅs pa’o ||tiṅ ṅe ’dzin gyi
rten gyi yon tan yoṅs su ’dzin pa ni tiṅ ṅe ’dzin gyi rten gyi (109b1) yon tan yoṅs su ’dzin
pa de yaṅ raṅ gi don daṅ | gźan gyi don la brtsams nas rnam pa brgyad du rig par bya ste
| byaṅ chub sems dpa’i mthar phyin pa’i lhag pa’i bsam pas gźir rnam par dag pa ni gaṅ
gi phyir | lhag pa’i bsam pa śin tu yoṅs su sbyaṅs pa’i phyir źes gsuṅs pa’o || (2) de la
lhag pa’i bsam pa ni dad pa daṅ ’dun pa ste | dge ba’i chos thams cad kyi gźi yin pa’i phyir
ro ||byaṅ chub sems dpa’i mthar phyin pa’i bsgom pa’i de bźin ñid la dmigs pa’i ye śes
kyis śes rab rnam par dag pa ni gaṅ gi phyir ye śes kyi dkyil ’khor legs par sbyaṅs pa’i phyir
(3) źes gsuṅs pa ste | ye śes de ni mñam par gźag pas naṅ du kun nas bzlums pa’i phyir
daṅ | de bźin ñid la dmigs pas ’od zer gcig tu sdug pa’i phyir dkyil ’khor źes bya ste |
ñi ma’i dkyil ’khor bźin no ||tshe rabs gcig nas gcig tu brgyud pa dag na tshogs śin tu (4)
rdzogs par byas pas rgyud yoṅs su smin par rnam par dag pa ni gaṅ gi phyir tshogs śin tu
bsags pa źes gsuṅs pa’o ||ñon moṅs pa kun tu ’byuṅ ba las śin tu rgyal bas sems las su ruṅ
ba rnam par dag pa ni | gaṅ gi phyir yoṅs su sbyaṅ ba legs pa byas pa’i phyir źes gsuṅs
(5) pa’o ||de bźin gśegs pa’i gsaṅ ba’i chos thams cad bstan pa ’dzin nus pas thos pa’i yoṅs
su ’dzin pa rnam par dag pa ni gaṅ gi phyir | dran pa tshad med pa’i snod yin pa’i phyir
źes gsuṅs pa’o ||mṅon par śes pa sbyaṅ ba la dbaṅ thob pas mṅon par śes pa rnam par dag
pa ni | (6) gaṅ gi phyir mos pa ’od gsal ba rnam par sbyaṅs pa’i phyir źes gsuṅs pa ste |
mṅon par śes pa rnams ni mos pas rab tu phe ba yin pa’i phyir de smos par ’gyur ro ||gzuṅs
kyi sgo ’gal ba med pa śin tu rtogs pas spobs pa rnam par dag pa ni gaṅ gi phyir | gzuṅs
kyi sgo tha dad pa (7) med pa legs par rtogs pa’i phyir źes gsuṅs pa ste | de la yi ge’i
phyi mo rnams ji sñed par gzuṅs kyi sgo rnams kyaṅ de sñed do || yi ge’i sgo de daṅ des sṅon
du ’gro ba’i miṅ daṅ tshig daṅ yi ge’i tshogs rnams ’dzin pa’i phyir ro || de dag tha dad
pa med pa ni sṅa phyi mi ’gal ba’o ||don dam pa śes (110a1) par bya ba’i gdams ṅag bslu
ba med pas mṅon pa’i ṅa rgyal med pa yaṅ rnam par dag pa ni gaṅ gi phyir | chos kyi dbyiṅs
śes pa’i phyag rgyas legs par btab pa’i phyir ro źes gsuṅs pa’o ||de la raṅ gi don la brtsams
pa ni tiṅ ṅe ’dzin gyi rten gyi yon tan yoṅs su ’dzin pa (2) rnam pa bźi po gaṅ yin
pa lhag pa’i bsam pa śin tu yoṅs su sbyaṅs pa’i phyir daṅ | ye śes kyi dkyil ’khor legs par
sbyaṅs pa’i phyir daṅ | tshogs śin tu bsags pa’i phyir daṅ | yoṅs su sbyaṅs pa’i legs par
byas pa’i phyir źes bya ba mdo tshig bźi po de dag gis brtson (3) ’grus rtsom pa’i rgyu
daṅ | chud mi za ba’i rgyu daṅ | phun sum tshogs pa rgya chen po thob pa’i rgyu daṅ | de’i
kun nas ñon moṅs pa med pa’i rgyu bstan te | go rims bźin no ||gźan gyi don las brtsams pa
rnam pa bźi po gaṅ yin pa de la dran pa tshad med pa’i snod yin pa’i phyir źes bya ba ni
the (4) tshom gcod pa’i rgyu yin no ||mos pa ’od gsal ba rnam par sbyaṅs pa’i phyir źes bya
ba ni ’dun par byed pa’i rgyu yin te | mthu’i khyad par yaṅ dag par bstan pas bsam gyis
mi khyab pa’i gnas la mos pas ’jug par ’gyur ba’i phyir ro ||gzuṅs kyi sgo tha dad pa med
pa legs par rtogs pa’i phyir (5) źes bya ba ni tshul la ’jug pa’i rgyu yin te chos kyi tshul
nub pa na | ston pa gźan gyi gsuṅ rab la ’jug pa’i phyir ro ||chos kyi dbyiṅs śes pa’i
phyag rgyas legs par btab pa’i phyir źes bya ba ni ṅes par ’byin pa’i gdams ṅag gi rgyu yin
te | gdul bya rnams kyi raṅ gi don thob pa chud mi za ba’i (6) phyir ro ||thugs kyi byin
gyis brlabs pa de ni de lta bu yin no ||

skus byin gyis brlabs pa ji lta bu źe na | phyag gis reg par mdzad pa ste gaṅ gi phyir | de
nas saṅs rgyas bcom ldan ’das de rnams de dag na bźugs bźin du rdzu ’phrul gyi mthus phyag
g-yas pa rnam par brkyaṅ ste | byaṅ chub (7) sems dpa’ rdo rje’i sñiṅ po’i mgo la ñug par
mdzad do źes gsuṅs pa’o ||de dag na bźugs bźin du źes bya ba ni mthu’i khyad par bstan pa’i
phyir te | ’di na bźugs pa ni ṅo mtshar mi che’o ||rdzu ’phrul gyi mthus źes bya ba ni
| mthu gźan gyis ma yin pa daṅ | lhan cig byuṅ ba rnam par smin pa’i rdzu (110b1) ’phrul gyis
kyaṅ ma yin pa’o ||saṅs rgyas bcom ldan ’das de dag gis byaṅ chub sems dpa’ rdo rje’i
sñiṅ po la reg ma thag tu de nas de’i mod la tiṅ ṅe ’dzin de las laṅs nas byaṅ chub sems dpa’
de dag la smras pa | kye rgyal ba’i sras dag byaṅ chub sems dpa’i smon lam ’di ni śin
tu (2) rnam par ṅes pa ste tha mi dad pa | bltar mi mthoṅ ba | chos kyi dbyiṅs śin tu rgyas
pa | nam mkha’i khams kyi mthas gtugs pa | phyi ma’i mtha’i mur thug pa | sems can gyi khams
thams cad kyi dpuṅ gñen yin te | kye rgyal ba’i sras dag des ni byaṅ chub sems dpa’ rnams
’das (3) pa’i saṅs rgyas kyi ye śes kyi sa la yaṅ ’jug | ma byon pa’i saṅs rgyas bcom
ldan ’das rnams kyi ye śes kyi sa la yaṅ ’jug | da ltar byuṅ ba’i saṅs rgyas bcom ldan ’das
rnams kyi ye śes kyi sa la’aṅ ’jug go || kye rgyal ba’i sras dag bcu po ’di dag ni byaṅ
chub sems dpa’ rnams (4) kyi byaṅ chub sems dpa’i sa rnams te | gaṅ las bsams nas bdag gis
de skad du smras pa de dag ni ’das pa daṅ | ma byon pa daṅ | de ltar byuṅ ba’i saṅs rgyas
bcom ldan ’das rnams kyis gsuṅs so || gsuṅ ṅo || gsuṅ bar ’gyur ro || bcu gaṅ źe na | ’di
lta ste | byaṅ chub sems (5) dpa’i sa rab tu dga’ ba źes bya ba daṅ | dri ma med pa źes
bya ba daṅ | ’od byed pa źes bya ba daṅ | ’od ’phro can źes bya ba daṅ | śin tu sbyaṅ dka’
źes bya ba daṅ | mṅon du gyur źes bya ba daṅ | riṅ du soṅ źes bya ba daṅ | mi g-yo ba źes
bya ba daṅ | legs pa’i blo gros can źes bya ba daṅ | (6) byaṅ chub sems dpa’i sa chos kyi
sprin źes bya ba ste | kye rgyal ba’i sras dag gaṅ dag ’das pa daṅ | ma byon pa daṅ | da
ltar byuṅ ba’i saṅs rgyas bcom ldan ’das rnams kyis gsuṅs pa daṅ | gsuṅ ba daṅ gsuṅ bar ’gyur
ba ni byaṅ chub sems dpa’ rnams kyi byaṅ chub sems dpa’i (7) sa bcu po ’di dag yin no
|| kye rgyal ba’i sras dag bdag gis ni gaṅ na de bźin gśegs pa rnams byaṅ chub sems dpa’i
sa bcu po ’di dag mi gsuṅ ba’i saṅs rgyas kyi źiṅ rab ’byam de ma mthoṅ ṅo || de ci’i phyir
źe na | kye rgyal ba’i sras dag gaṅ ’dis rab tu dbye ba rnam par dgoṅ (111a1) par bstan
pa byaṅ chub sems dpa’ sems dpa’ chen po rnams kyi byaṅ chub sems dpa’i lam yoṅs su sbyoṅ
ba chos kyi sgo snaṅ ba ’di yaṅ dag phul yin pa’i phyir ro || kye rgyal ba’i sras dag gaṅ
’dis rnam par dgod pa śes pa’i gnas ’di ni bsam gyis mi khyab (2) pa’o źes bya ba la |tiṅ
ṅe ’dzin de las laṅs nas źes bya ba ni mthu’i khyad par thob pas tiṅ ṅe ’dzin gyi bya ba yoṅs
su rdzogs pa’i phyir daṅ | bśad pa’i bya ba yaṅ ñe bar gnas pa’i phyir te | mñam par gźag
bźin du ’chad mi nus so ||

ci’i phyir gsol ba ma btab par ’chad (3) pa rtsom źe na | de ltar ma byas na ’chad ’dod pa ñid
yin pa daṅ | ci źig ’chad ’dod par mi śes pa’i phyir ro ||sa bśad pa de la sems bskyed
pa smos pa | gaṅ yin pa de ñid bstan pa ’dir smon lam yin par rig par bya’o ||’di ni źes bya
ba ni sa daṅ por chud pa yin gyi mos pas spyod (4) pas bsdus pa ni ma yin no ||śin tu rnam
par ṅes pa ni don dam pa śes pa la gnas pa’i phyir ro ||śin tu ṅes pa ñid śin tu rnam
par ṅes pa’o ||śin tu rnam par ṅes pa ñid kyaṅ rnam pa drug tu rig par bya ste | de bźin ñid
la dmigs pa ro gcig pa’i rnam pa yin pas dmigs pa’i rnam (5) pa śin tu rnam par ṅes pa
ñid ni gaṅ gi phyir tha dad pa med pa źes gsuṅs pa’o ||’jig rten las ’das pa ñid yin pa’i
phyir ’jig rten thams cad kyi yul ma yin pas ṅo bo ñid kyis śin tu rnam par ṅes pa ñid ni
| gaṅ gi phyir bltar mi mthoṅ ba źes gsuṅs pa’o ||chos chen po’i dbyiṅs ñid (6) yin pas saṅs
rgyas kyi chos thams cad kyi rtsa ba yin pa’i phyir | gtso bor śin tu rnam par ṅes pa ñid
ni gaṅ gi phyir chos kyi dbyiṅs śin tu rgyas pa źes gsuṅs pa ste | chen po daṅ | gtso bo
daṅ | mchog daṅ | śin tu rgyas pa źes bya ba ni rnam graṅs dag go ||chos ni mtshan ñid ’dzin
pas chos (7) thams cad chos źes bya ba’i phyir ro ||yaṅ chos kyi dbyiṅs la che ba ste
| so so’i skye bo la sogs pa de bźin ñid la dmigs pa’i śes pa gźan rnam pas mchog tu gyur
pa’i phyir te | rnam par dag pa’i chos la chos źes bya ba’i phyir ro ||yaṅ de’i dbyiṅs ni
chos chen po ste | yoṅs su snaṅ bar bya ba’i (111b1) sa’o ||’di lta ste | theg pa chen po
ste | bśad pa’i chos la chos źes bya ba’i phyir ro ||yaṅ de’i dbyiṅs ni chos chen po dkar
po’i dbyiṅs te | dge pa’i phyir chos źes bya ba’i phyir ro ||rgyu ñid du śin tu rnam par
ṅes pa ñid ni rnam pa gñis so ||rgyu ñid ni nam mkha’ lta bu ste | de (2) la brten nas byuṅ
ba’i gzugs rnams kyis zad pa med pa’i phyir ’bras bu mi rtag pa sdug pa ’grub pa’i rgyu
ñid du śin tu rnam par ṅes pa ñid ni gaṅ gi phyir nam mkha’i mthas gtugs pa źes gsuṅs pa’o
||mya ṅan las ’das pa la gźol ba’i phyir ’bras bu rtag pa’i rgyu ñid du śin tu rnam (3) par
ṅes pa ñid ni gaṅ gi phyir phyi ma’i mtha’i mur thug pa źes gsuṅs pa’o ||gźan gyi don la
źugs pas che ba ñid du śin tu rnam par ṅes pa ñid ni gaṅ gi phyir sems can gyi khams thams
cad kyi dpuṅ gñen yin te źes gsuṅs pa’o ||śin tu rnam par ṅes pa brjod ma thag pa daṅ |
(4) ’di gñis kyis ni smon lam de ’khor ba daṅ mya ṅan las ’das pa la gcig tu ṅes par gnas
pa ma yin pa ñid du bstan to ||saṅs rgyas thams cad kyi ye śes kyi sa la ’jug pa źum pa med
pas źum pa med pa ñid du śin tu rnam par ṅes pa ñid de | de ni byaṅ chub sems dpa’i sa
bcu po de dag (5) kho na yin te | saṅs rgyas kyi ye śes yaṅ dag par ’grub pa’i rten yin pa’i
phyir ro ||’dir yaṅ śin tu rnam par ṅes pa ni yan lag go ||lhag ma ni ñe ba’i yan lag go
||de gñis śin tu rnam par ṅes pa ñid kyi phyir mtshan ñid ’dra ba’o ||rnam pa gźan ñid kyi
phyir mtshan ñid mi ’dra ba’o ||(6) ’du ba ni bsdus pa ste | yan lag gi dṅos po bstan pa’i
phyir ro ||rgyas pa ni rnam pa dbye ba ste | ñe ba’i yan lag gi rnam pa bstan pa’i phyir
te | ’jig rten gyis khams ’jig pa daṅ ’chags pa bźin no ||ci’i phyir byaṅ chub sems dpa’
rnams kyi sa bcu po de dag rnam par gźag ce na | (7) de mi mthun pa’i phyogs sa bcu po dag
gi gñen po bcu ste | de mi mthun pa’i phyogs rnams gaṅ źe na | so so’i skye bo ñid daṅ
| lus la sogs pas sems can rnams la log par sgrub pa daṅ | thos pa daṅ | bsam pa daṅ | bsgom
pa’i chos rnams brjed pas mun pa’i tshul can ñid (112a1) daṅ | ’jig tshogs la lta ba la
sogs pas bsdus pa lhan cig skyes pa’i ñon moṅs pa phra mo kun du ’byuṅ ba de yaṅ phra ba’i
rnam pa yin pa’i phyir daṅ | raṅ gi yid la byed pa la dmigs pa yin pa’i phyir daṅ | kun
du ’byuṅ ba riṅ du soṅ ba yin pa’i phyir phra bar rig par (2) bya ba daṅ | theg pa dman pas
yoṅs su mya ṅan las ’da’ ba daṅ | mtshan ma rags pa kun du ’byuṅ ba daṅ | mtshan ma phra
ba kun du ’byuṅ ba daṅ | mtshan ma med pa ñid du mṅon par ’du byed pa daṅ | sems can gyi
don bya ba la mṅon par ’du byed pa med pa daṅ | chos rnams (3) la dbaṅ ma thob pa’o ||

ci’i phyir byaṅ chub sems dpa’ rnams kyi sa bcu po de dag rnam par gźag ce na | (7) de mi mthun
pa’i phyogs sa bcu po dag gi gñen po bcu ste | de mi mthun pa’i phyogs rnams gaṅ źe na
| so so’i skye bo ñid daṅ | lus la sogs pas sems can rnams la log par sgrub pa daṅ | thos
pa daṅ | bsam pa daṅ | bsgom pa’i chos rnams brjed pas mun pa’i tshul can ñid (112a1) daṅ
| ’jig tshogs la lta ba la sogs pas bsdus pa lhan cig skyes pa’i ñon moṅs pa phra mo kun
du ’byuṅ ba de yaṅ phra ba’i rnam pa yin pa’i phyir daṅ | raṅ gi yid la byed pa la dmigs pa
yin pa’i phyir daṅ | kun du ’byuṅ ba riṅ du soṅ ba yin pa’i phyir phra bar rig par (2) bya
ba daṅ | theg pa dman pas yoṅs su mya ṅan las ’da’ ba daṅ | mtshan ma rags pa kun du ’byuṅ
ba daṅ | mtshan ma phra ba kun du ’byuṅ ba daṅ | mtshan ma med pa ñid du mṅon par ’du
byed pa daṅ | sems can gyi don bya ba la mṅon par ’du byed pa med pa daṅ | chos rnams (3)
la dbaṅ ma thob pa’o ||ci’i phyir sa bcu po rnams rab tu dga’ ba źes bya ba la sogs par rnam
par gźag ce na | bdag daṅ gźan gyi don phun sum tshogs pa’i gnas ’phags pa ñid bla na med
pa thog mar thob pas mchog tu dga’ ba rgya che ba’i phyir rab tu dga’ ba’o ||’chal ba’i
(4) tshul khrims kun nas sloṅ ba ñon moṅs pa’i dri ma thams cad sel ba’i tshul khrims rnam
par dag pa’i phyir dri ma med pa’o ||ji ltar thos pa la sogs pa’i chos snaṅ bar ’gyur ba’i
phyir ’od byed pa ste | de ma brjed pa’i phyir ro ||ñon moṅs pa’i śiṅ bsregs pa’i ye śes
daṅ ldan pa’i phyir ’od ’phro (5) ba can no ||’jig rten las ’das pa’i chos thams cad la
mkhas pas mnan par śin tu dka’ ba’i phyir śin tu sbyaṅ dka’o ||śes rab kyi pha rol tu phyin
pa la gnas pa mṅon du byed de | bar chad daṅ bcas par maṅ du mṅon du byed pa’i phyir mṅon
du gyur to ||mtshan ma med pa la gnas par sbyor ba’i mthar phyin par ’gro ba’i phyir (6)
daṅ | ’jig rten pa daṅ ’jig rten las ’das pa’i lam dman pa las śin tu ’da’ ba’i phyir riṅ
du soṅ ba’o ||rnam par smin pa kho na ste | raṅ gi ṅaṅ gis mtshan ma mi ’byuṅ bas mi g-yo
ba’o ||so so yaṅ dag par rig pa’i stobs kyis chos ston te | gźan gyi don byed pa daṅ ldan
pa’i phyir legs pa’i blo (7) gros can no ||chos la dbaṅ chen po’i gnas su gyur pa’i phyir
chos kyi sprin te | rgyal bu rgyal tshab tu dbaṅ bskur pa daṅ raṅ gi rgyal srid la dbaṅ thob
pa ltar chos kyi rje ñid du dbaṅ bskur ba’i phyir ro ||de la gnas pa la yaṅ śes bya’i
sgrib pa’i bag yod pas raṅ dbaṅ med pa ni mi mthun pa’i phyogs te | de’i (112b1) gñen por
de bźin gśegs pa’i sa rnam par gźag go ||de las ’di dag ni sgrib pa daṅ bcas pa’i phyir byaṅ
chub sems dpa’ rnams kyi sa bcu’i gnas skabs ni mṅal na gnas pa’i gnas skabs daṅ ’dra ba’i
rig par bya’o ||śes bya’i spyod yul thams cad ñams su myoṅ bas saṅs rgyas kyi (2) gnas
skabs ni ’bras bu yoṅs su grub pas btsas pa’i gnas skabs daṅ ’dra ste | btsas pa ni dbaṅ
po’i spyod yul thams cad ñams su myoṅ ba bźin no ||de la mṅal na gnas pa’i gnas skabs bcu
ni | nur nur po’i lus kyi gnas skabs daṅ | mer mer po’i lus kyi gnas skabs daṅ | ñol (3) ñol
po’i lus kyi gnas skabs daṅ | śa ma khraṅ ba’i lus kyi gnas skabs daṅ | lus daṅ mthun pa’i
lus kyi gnas skabs daṅ | raṅ bźin daṅ mthun pa’i lus kyi gnas skabs daṅ | las daṅ bcas
pa’i lus kyi gnas skabs daṅ | yoṅs su rdzogs pa’i lus kyi gnas skabs ni rnam (4) pa gsum
ste | dbaṅ po yoṅs su rdzogs pa daṅ | mtshan yoṅs su rdzogs pa daṅ | chu źeṅ yoṅs su rdzogs
pa ste | sa rnams ni de dag daṅ ’dra bar rig par bya’o ||kye rgyal ba’i sras dag bdag gis
ni gaṅ na de bźin gśegs pa rnams byaṅ chub sems dpa’i sa bcu po ’di dag mi gsuṅ (5) ba’i
saṅs rgyas kyi źiṅ rab ’byam de ma mthoṅ ṅo ||de ci’i phyir źe na | kye rgyal ba’i sras dag
gaṅ ’dis rab tu dbye ba rnam par dgod pa bstan pa byaṅ chub sems dpa’ sems dpa’ chen po
rnams kyi byaṅ chub sems dpa’i lam yoṅs su sbyoṅ ba chos kyi sgo snaṅ ba ’di yaṅ dag phul
yin pa’i (6) phyir ro ||kye rgyal ba’i sras dag gaṅ ’dis rnam par dgod pa śes pa’i gnas skabs
’di ni bsam gyis mi khyab pa’o ||saṅs rgyas thams cad kyis saṅs rgyas kyi źiṅ rab ’byam
thams cad na ’di rnams gsuṅ ba ñid daṅ | chos kyi rnam graṅs ’di yaṅ dag phul ñid du brjod
pa ste | ’khor (7) de mgu bar bya ba’i phyir ro ||de la saṅs rgyas kyi źiṅ ni der ’byuṅ
ba’i phyir te | ’bras sā lu’i źiṅ bźin no ||rab ’byam yaṅ de yin te | saṅs rgyas kyi mdzad
pa’i don du de nas ’jig rten gyi khams gźan dag tu rab tu śes pa’i phyir ro ||gsuṅ ba źes
bya ba ni gsuṅ ba rnam pa gñis te | (113a1) luṅ gi don du bstan pa daṅ | khoṅ du chud par
bya ba’i phyir daṅ | gdams ṅag rjes su bstan pa’o ||sems dpa’ chen po ni chen po gsum du
rig par bya ste | go cha chen po daṅ | ’jug pa chen po daṅ | ’phags pa chen po’o ||de la
go cha ni smon lam ’debs (2) pa’o ||’jug pa ni byaṅ chub chen po der źugs pa’o ||’phags pa
ni lam der ’phags pa’i byaṅ chub sems dpa’i lam yoṅs su sbyoṅ ba źes bya ba ’dis ni ji ltar
yaṅ dag phul du gyur pa de ston to ||’di ni chos kyi sgo yaṅ yin la chos kyi sgo gźan
rnams snaṅ bar gyur pa yaṅ yin te | (3) theg pa chen po’i don thams cad snaṅ ba’i phyir chos
kyi sgo snaṅ ba’o ||chos kyi sgo ni chos kyi rnam graṅs yin par rig par bya’o ||yaṅ dag
phul ni chos thams cad pas phul du phyin te mchog tu gyur pa’i phyir ro ||gaṅ ’dis rab tu
dbye ba rnam par dgod pa źes bya ba ni chos kyi rnam graṅs ’jig (4) rten pa’i śes pas śes
par bya ba yin par ston to ||gaṅ ’dis rnam par dgod pa śes pa’i gnas ’di ni bsam gyis mi
khyab pa’o źes bya ba ni ’dir ’jig rten las ’das pa’i ye śes yin par ston to ||’dis ci yoṅs
su bstan pa yin źe na | sa rab tu dbye ba rnam par dgod pa tsam gyis ni ’di byaṅ (5) chub
sems dpa’i sa yoṅs su sbyoṅ ba ma yin par rig par bya bar ston to | || |

de nas byaṅ chub sems dpa’ rdo rje’i sñiṅ pos byaṅ chub sems dpa’i sa bcu po de dag gi miṅ tsam
źig brjod de caṅ mi smra bar ’dug nas yaṅ rab tu phye ste ma bśad pa daṅ |

de nas byaṅ chub sems dpa’i ’khor (6) thams cad daṅ ldan pa de byaṅ chub sems dpa’i sa bcu po
de dag gi miṅ tsam źig thos la | sa’i rnam par dbye ba ma brjod pas skom par gyur nas

de dag ’di sñam du sems te | ’di ltar byaṅ chub sems dpa’ rdo rje’i sñiṅ pos byaṅ chub sems
dpa’i sa bcu po de dag gi miṅ tsam źig brjod de caṅ mi smra (7) bar ’dug nas dus yol bar byed
ciṅ yaṅ rab tu phye ste mi ston pas de la rgyu ni gaṅ rkyen ni ci źig yod sñam pa daṅ
|

de’i tshe byaṅ chub sems dpa’i ’khor ’dus pa de na byaṅ chub sems dpa’ sems dpa’ chen po rnam
par grol ba’i zla ba źes bya ba ’dus śiṅ ’dug ste | de nas byaṅ chub sems dpa’ (113b1) rnam
par grol ba’i zla bas byaṅ chub sems dpa’i ’khor de’i sems kyi bsam pa’i rtog pa yoṅs
su śes nas tshigs su bcad pa’i dbyaṅs kyis byaṅ chub sems dpa’ rdo rje’i sñiṅ po la dris pa
|

kun du rtog pa dag gyur ba || dran daṅ ye śes yon tan ldan ||sa mchog brjod nas ci yi (2) phyir
|| khyab bdag rab tu bśad mi bgyi ||

’di kun rnam par ṅes pa ste || byaṅ chub sems dpa’ grags chen ldan ||ci phyir khyod kyis sa
brjod nas || rnam par dbye ba bśad mi bgyi ||

rgyal ba’i sras po de dag kun || ñan par ’dod pas ’jigs pa med ||sa rnams dag gi don (3) gyi
tshul || yaṅ dag phye ste bśad pa mdzod ||

’khor ’di śin tu rnam daṅs te || le lo med ciṅ mdzes daṅ ldan ||dag pa sñiṅ por rab gnas pa
|| yon tan ye śes śin tu ldan ||

thams cad gus daṅ bcas gnas śiṅ || phan tshun gcig la gcig lta ste ||sbraṅ ma’i sbraṅ rtsi bdud
(4) rtsi ’dra || spaṅ bar bya min ’dod pa bźin ||ci’i phyir caṅ mi smra bar ’gyur źe na
| byaṅ chub sems dpa’ rnams ni chos btsun par ’dzin pa ste | skom par gyur pa rnams kyis
bskul bas chos btsun par bya ba’i phyir ro ||ci’i phyir rnam par grol ba’i zla bas thog ma
ñid du bskul ba brtsams śe (5) na | de ni ’khor de’i gtso bo yin pa daṅ | gźan du cal col
du ’gyur ba daṅ | ’khor de yaṅ ’dus par ’gyur ba’i phyir ro ||ci’i phyir tshigs su bcad
pa’i dbyaṅs kho na źe na | yi ge ñuṅ du dag gis don maṅ du bsdu ba’i phyir daṅ | bstod pa
dag ni phal cher tshigs su bcad de byed pa’i phyir ro ||(6) tshigs su bcad pa lṅas ci źig
yoṅs su bstan źe na | ’chad pa po daṅ ñan pa po rnams la skyon gaṅ yod na | bśad pa’i ’os
ma yin pa’i skyon med pa ñid ston to ||de la ’chad pa po la skyon med pa ni | kun du rtog
pa dag gyur pa || źes bya bas ston to ||ñan pa po chos mthun pa po rnams ni rnam (7) par ṅes
pa ñid kyi phyir daṅ | ñan ’dod pa’i phyir ro ||gźan dag ni sems rab tu daṅ ba’i phyir
te | ’di’i naṅ na gaṅ su yaṅ ruṅ ’os su ma gyur la | ma grags pa de gcig kyaṅ med do źes bstan
pa’i phyir | thams cad gus daṅ bcas gnas śiṅ || phan tshun gcig la gcig lta ste || źes
(114a1) bya bas gsuṅs so ||de la źal nas gsuṅs ba’i tshigs su bcad pa’i gźuṅ ni phal cher
dub pas gźuṅ gaṅ gis de śes pa rnams kyis don de dmigs pa ñid gźuṅ yin no ||kun du rtog
pa dag gyur pa || dran daṅ ye śes yon tan ldan || sa mchog (2) brjod nas ci yi phyir || khyab
bdag rab tu bśad mi bgyi || źes bya ba la | ci’i phyir kun du rtog pa dag par ’gyur ba
ñid kyis ston źe na | kun du rtog pa rnams bśad pa’i rgyu yin pa’i phyir ro ||kun du rtog
pa rnams ni rnam par rtog pa rnams te | de dag ni gaṅ du byed pa’o ||de’i (3) phyir bśad
pa’i rgyu ni dag par gyur na ci’i phyir mi ’chad ces gsol ba ’debs so ||kun du rtog pa dag
pa de yaṅ gñen po yoṅs su ’dzin pa daṅ | ñes pa daṅ bral ba gñis kyis rab tu phye ba yin
te | de la dran daṅ ye śes ldan pa ñid kyis ni kun du rtog pa ñon moṅs pa can rnams daṅ |
(4) gźi de las byuṅ ba’i ’du śes rnams kyi gñen po yoṅs su ’dzin pa ston to ||dran pa ñe par
gźag pa rnams ni kun du rtog pa ñon moṅs pa can gyi gñen po ste | de dag ni dran pa smos
pas ston to ||de bźin ñid la dmigs pa’i ye śes ni mtshan ma med pa’i phyir gźi de las ’byuṅ
ba’i ’du (5) śes kyi gñen po ste | de ni ye śes smos pas ston to ||lhag ma rnams kyis
ni ñes pa daṅ bral ba ston to ||de la gaṅ gis ’chad par mi ’gyur ba’i ñes pa ni rnam pa gsum
ste | phrag dog daṅ | ser sna daṅ | chos ’chad pa na le lo ñid daṅ | sboms pa med pa’o
||de la phrag dog ni | (6) gźan dag gis śes pa mi bzod pa’o ||ser sna ni sems kyis kun du
’dzin pa’o ||de la yon tan ldan pa ñid kyis khro ba med pa la sogs pa’i yon tan daṅ ldan pas
ñes pa daṅ po med par ston to ||sa brjod nas źes bya bas ni ñes pa gñis pa med par ston
to ||khyab bdag ces bya bas ni (7) ñes pa gsum pa med par ston to ||de ltar kun du rtog pa
dag pa rnam pa gñis kyis ’chad pa po bstod nas ñan pa po rnams la bstod pa rtsom ste | ’di
kun rnam par ṅes pa ste || byaṅ chub sems dpa’ grags chen ldan || ci phyir khyod kyis sa
brjod nas || rnam par dbye ba bśad mi bgyi || (114b1) źes bya ba’o ||rnam par ṅes pa źes
bya ba ni mkhas pa ste | blo byaṅ ba dag go ||rnam par ṅes pa ñid de yaṅ rnam pa gsum du
rig par bya ste | byaṅ chub chen por smon lam ’debs pas rgya chen po la rnam par ṅes pa ñid
daṅ | gźan dag gi de bźin du yid ches pas rnam par grags par (2) rnam par ṅes pa ñid daṅ
| ’chad pa po de ñid kyis de khoṅ du chud pas yoṅs su zin par rnam par ṅes pa ñid do ||de
dag ni byaṅ chub sems dpa’ ñid daṅ | grags pa chen po daṅ ldan pa ñid daṅ | sa brjod pa ñid
kyis go rims bźin du bstan to ||rnam par ṅes su zin kyaṅ don du (3) gñer ba ma yin na ’chad
pa’i snod du mi ’gyur te | de’i phyir | rgyal ba’i sras po ’di dag kun || ñan par ’dod
pa źes bya bas gsuṅs so ||luṅ la rnam par ṅes pa ñid yin gyi rtogs pa la rnam par ṅes pa
ñid ma yin pa daṅ | don lkog tu gyur pa ñid yin te | don lkog tu gyur (4) pa ñid ma yin par
ma gyur na bśad pa’i snod yoṅs su rdzogs par mi ’gyur te | de’i phyir de gñis ka bstan
pa’i phyir | ’jigs pa med ces bya ba gsuṅs te | chos mthoṅ ba daṅ | don lkog tu ma gyur pa
ni ’jigs pa med par ’gyur ro ||de bas na snod yoṅs su rdzogs pa de dag rig (5) nas | sa rnams
dag gi don gyi tshul || yaṅ dag phye ste bśad pa mdzod || ces bya bas bskul ma ’debs
so ||de ltar ’khor chos mthun pa rnam par ṅes pa daṅ | don du gñer ba’i yon tan gñis kyis
bstod nas de las gźan pa dag la bstod do ||’khor ’di śin tu rnam daṅs te || le lo (6) med
ciṅ mdzes daṅ ldan || dag pa’i sñiṅ por rab gnas pa || yon tan ye śes śin tu ldan || źes bya
ba’o ||de la śin tu rnam daṅs źes bya ba ni dag pa ste | rñog pa can ma yin pa dag go ||de
la gaṅ med na śin tu rnam par dag par ’gyur ba’i rñog pa rnam pa drug ste | don du mi
gñer brñog pa daṅ | (7) spyod lam rñog pa daṅ sgrib pa rñog pa daṅ | klan ka tshol ba daṅ
| de skad rgol ba las thar bar bya ba’i bsam pa daṅ ldan pas bsam pa rñog pa daṅ | gaṅ gis
bśad pa de la mṅon par mi dga’ ba ste | dge ba’i rtsa bsam brtan bsam brtan pa rñog pa daṅ
| blun pa la sogs pas gti lug rñog pa ste | (115a1) de dag gi gñen por rñog pa med pa rnam
pa drug yod par rig par bya’o ||de la sñiṅ por rab gnas pa || źes bya ba ni bstan pa ’di
ni sgrub pa sñiṅ por byed pa’o ||le lo med pa daṅ | mdzes pa daṅ ldan pa daṅ | dag pa daṅ
| sñiṅ po la rab tu gnas pa daṅ | yon tan (2) daṅ ldan pa daṅ | ye śes daṅ ldan pa źes bya
ba tshig drug po de dag gis ni de dag go rims bźin du yoṅs su bstan to || de ltar tshigs
su bcad pa gñis kyis ni raṅ gi rigs yoṅs su dag pa bstan | gcig gis ni rigs gźan yoṅs su
dag pa bstan nas de gñis ñid kyi phan tshun lta ba yoṅs (3) su dag pa ste | thams cad gus
daṅ bcas gnas śiṅ || phan tshun gcig la gcig lta ste ||źes bya ba’o ||de la gus bcas źes
bya ba ’dis ni phan tshun lta ba de ñid ñon moṅs pa can ma yin par ston te | chos la gus pas
byas kyi de phrag dog gis byas pa ni ma yin no ||sbraṅ ma’i sbraṅ (4) rtsi bdud rtsi ’dra
|| spaṅ bar bya min ’dod pa bźin || źes bya ba ’dis ni gus pa de ñid kyi mchog ston te
| ’di ltar ṅo mi chod pas lta ba ma yin pa’o ||tshigs su bcad pa ’di la phan tshun lta ba
ni yan lag go ||phan tshun lta ba ñon moṅs pa can ma yin pa ni ñe ba’i yan lag go ||gźan dag
la (5) yaṅ de bźin du daṅ po ni yan lag yin la | lhag ma ni ñe ba’i yan lag yin par rig
par bya’o ||mtshan ñid ’dra ba daṅ | mtshan ñid mi ’dra ba daṅ | ’du ba daṅ rgyas pa yaṅ
sṅa ma bźin no ||

śes rab chen po ’jigs med pa || rdo rje’i sñiṅ pos de thos nas ||’khor rnams dga’ bar bya (6)
ba’i phyir || bde bar gśegs pa’i sras la smras ||źes bya ba’i tshigs su bcad pa ’di la ’khor
dga’ ba’i phyir smras pa ni yan lag ste | go bar byed pa’i mtshan ñid do ||go bar byed
pa de yaṅ rnam pa gñis te | rig pas go bar byed pa daṅ | źum pa med pas go bar byed pa’o
||de ni śes (7) rab chen po daṅ | ’jigs pa med pa ñid gñis kyis bstan te | gcig po med na
gźan la go bar byed mi nus | gñis pa med na go bar byed pa ñid gsal bar byas par mi ’gyur
te | raṅ daṅ gźan gyi sems kyi rgyud kyi ñes pa yoṅs su spaṅs pa’i phyir gñi ga bstan to
||go bar byed pa de yaṅ (115b1) gaṅ źe na | chos ’di bśad pa daṅ | mñan par dka’ ba’o ||

de la bśad par dka’ ba ñid ces bstan pa’i phyir |’di ni dka’ ba dam pa rmad byuṅ ba || byaṅ
chub sems dpa’i spyod pa rab bstan pa ||sa rgyu rnam par dbye ba mchog yin te || de las saṅs
rgyas dṅos po yaṅ dag ’thob ||(2) ces bya ba gsuṅs so ||de la dka’ ba ni bsgrub dka’ ba’o
||dka’ ba ñid rnam pa gñis te | śin tu dka’ ba ñid daṅ | ma ’dris pas dka’ ba ñid do ||de
ni dam pa ñid daṅ | rmad du byuṅ ba ñid kyis bstan to ||ci’i phyir de de ltar dka’ źe na
| byaṅ chub sems dpa’i spyod pa rab bstan (3) pa || sa rgyu rnam par dbye ba mchog yin te
|| źes bya ba gsuṅs pa’o ||de la byaṅ chub sems dpa’ rnams kyi spyod pa ni rtogs pa’i ye
śes so ||de rab tu ston par byed par rab tu bstan pa’o ||sa rgyu rnam par dbye ba mchog yin
te || źes bya ba ni byaṅ chub sems dpa’i spyod pa’i (4) rgyu sa rnams bstan pa yaṅ dag
phul yin no ||byaṅ chub sems dpa’i spyod pa rab tu bstan pa ci ’dra ba źig ce na | de las
saṅs rgyas dṅos po yaṅ dag ’thob || ces gsuṅs pa’o ||saṅs rgyas kyi dṅos po ni saṅs rgyas
ñid de | saṅs rgyas kyi ye śes so ||

bśad dka’ ba ñid (5) bstan nas | ji ltar de dka’ ba ñid de’i rgyu ston to ||de’i rgyu gaṅ źe
na | byaṅ chub sems dpa’i spyod pa’i don de ji ltar gnas pa de bźin du bśad par mi nus pa’o
||don de gnas pa yaṅ ji lta bu źe na |cha phra mthoṅ dka’ rnam par rtog pa spaṅs || sems
kyi sa daṅ bral bas bsgrub par (6) dka’ ||mkhas pa rnams kyis zag med spyod yul te || ’gro
bas thos nas der ni rmoṅs par ’gyur ||źes bya ba gsuṅs pa’o ||de la bsgrub par dka’ ba
ñid ni yan lag go || lhag ma ni ñe ba’i yan lag go ||de la bsgrub par dka’ ba ni thob par
dka’ ba ste | rtogs par dka’ ba’o ||(7) bsgrub par dka’ ba ñid de yaṅ rnam pa bźi ste | cha
phra bas bsgrub par dka’ ba ñid nas | sems kyi sa daṅ bral bas bsgrub par dka’ ba ñid kyi
bar du’o ||de la cha phra ba ni thos pa las byuṅ ba’i śes rab kyis śes par bya ba ma yin
te | rags pa ni bsam mi dgos pas śes par bya ba ma yin no ||mthoṅ (116a1) dka’ ba ni bsams
pa las byuṅ bas kyaṅ śas par bya ba ma yin pa’o || rnam par rtog pa spaṅs pa ni ’jig rten
pa’i bsgoms pa las byuṅ bas kyaṅ śes par bya ba ma yin pa ste | rnam par rtog pa ni khams
gsum pa’i sems daṅ sems las byuṅ ba rnams yin pa’i phyir ro ||(2) ’dis ni re źig ’jig rten
pa’i sbyor ba las byuṅ ba’i śes pa’i spyod yul ma yin pa ñid ston to ||sems kyis daṅ bral
źes bya ba ’dis ni skyes nas thob pa rnam par smin pa las byuṅ ba’i sems kyi bye brag gi
spyod yul ñid kyaṅ ma yin par ston te | sems kyi spyod yul ni ’dir sems kyis (3) yin par
bya’o ||’o na de su’i spyod yul źe na | mkhas pa rnams kyi zag med spyod yul te || źes bya
ba gsuṅs pa ste | bden pa mthoṅ ba rnams kyi źes bya ba’i tha tshig go ||ci’i phyir gźan
rnams kyi ma yin źe na | ’di ltar zag med ces bya ba ste | ’jig rten las ’das pa (4) źes
bya ba’i tha tshig go ||de lta bas na ’jig rten pa’i śes pas śes par bya ba ma yin no ||de
ltar don zab pa de ji ltar nus pa de bźin du bśad kyaṅ dka’ ste | ’gro bas thos na der ni
rmoṅs par ’gyur || źes bya ba’o ||rmoṅs par ji lta bu źe na | don la sgra ji bźin du ’dzin
pa’o | (5) thos na źes bya ba ni thos nas de bśad par dka’ ba ni de lta bu yin no ||

da ni ji ltar mñan par dka’ ba ni ||rdo rje lta bur bsam pa gźag byas nas || saṅs rgyas ye śes
mchog la lhag mos śiṅ ||sems kyi sa la bdag med rig nas ni || ye śes śin tu cha phra ’di
mñan nus ||źes (6) gsuṅs pa’o ||de la rdo rje lta bu źes bya ba ni rdo rje ltar sra bar
byas nas so || sra ba ñid ni rnam pa gñis te | mos pa sra ba ñid daṅ | rtogs pa sra ba ñid
de | tshig gsum gyis bstan to ||de la sra ba ñid ni yan lag go || lhag ma ni ñe ba’i yan
lag go ||saṅs rgyas kyi ye śes mchog la mos pa (7) ji lta bu źe na | saṅs rgyas kyi byaṅ chub
ni mtha’ yas te | mos pa dad pas sems can rnams la de bźin gśegs pa rnams ni | de bźin
gśegs pa rnams kyi chos bstan pa ’jug pas saṅs rgyas ñid kyis mkhyen gyi bdag gis ni mi śes
so źes bya ba’o ||sems kyis ni gaṅ yin | de la (116b1) bdag med par rig pa ji lta bu źe
na | khams gsum gaṅ du sems rnam par smin pa daṅ | chos thams cad la dmigs pas gaṅ du sems
de rgyu ba de ni sems kyi sa yin no ||rnam pa de gñis ka la yaṅ gaṅ zag daṅ chos la bdag
med par yaṅ dag pa ji lta ba bźin du rig pa’o ||śin (2) tu cha phra ba źes bya ba ni śin
tu rtogs par dka’ ba ste | ji ltar cha phra ba de ni sṅar bstan pa yin no ||

da ni dpe smos pas ston te |ji ltar bar snaṅ tshon ris bri pa daṅ || ji ltar nam mkha’i dbyiṅs
la rluṅ gnas pa ||de ltar ’dir yaṅ bcom ldan ’das rnams kyi || ye śes zag med rnam phye
mthoṅ (3) bar dka’ ||źes bya ba’o ||de ni ’di skad ston te | dper na nam mkha’ la tshon gyis
ri mo bris pa ni rtsig ṅos la ji lta ba bźin du de la mi gnas pa’i phyir bltar mi snaṅ
ba daṅ | dper na nam mkha’ la ni lo ma ltar de la mi gnas pa’i phyir g-yo ba’i las kyis bltar
mi snaṅ ste | nam mkha’ (4) la de gñis mi ’byuṅ ba yaṅ ma yin no || de bźin du nam mkha’
lta bu’i dṅos po brjod du med pa la ri mo bri ba daṅ | rluṅ lta bu’i bśad pa de de’i raṅ
bźin ma yin pas mi snaṅ ste | glo bur du byuṅ ba yin pas de la mi gnas pa’i phyir ro ||’on
kyaṅ der de mi ’byuṅ ba yaṅ ma yin no ||

de ltar saṅs (5) rgyas kyi ye śes de bśad pa’i rnam par dbye bas char phye ste | rnam par phye
yaṅ mthoṅ bar dka’ ba yin no || de la ri mo bris pas ni miṅ daṅ tshig daṅ | yi ge’i tshogs
rnams ston te | bśad pa’i skabs yin pa’i phyir ro || sgra’i gźi rluṅ gis ni tshig ston
te | de gñis ni bśad par bya ba daṅ | (6) mñan par bya ba yin no || gal te ji ltar yaṅ mñan
par nus na de ltar mthoṅ bar dka’ yaṅ ci’i phyir mi bśad ce na |de la bdag gi blo ni ’di
sñam du || ’gro ba gaṅ gis ’di rtogs ’gyur ba daṅ ||mchog ’dir su źig daṅ ba dkon sñam nas
|| de yi phyir na ’di bśad spro ba med ||ces bya (7) ba gsuṅs pa’o ||de la rtogs par ’gyur
ba ni khoṅ du chud par ’gyur ba’o || daṅ ba ni mos pa daṅ ldan pa’o ||’dis ci źig bstan
źe na | rtogs pa daṅ mos pa goṅ du smos pa de gñis daṅ ldan pa dag gis ’di mñan par nus
na de dag ni ’jig rten na dkon te | de’i phyir mi bśad do sñam (117a1) pa’o | ||

| bam po gñis pa | de skad ces smras pa daṅ | byaṅ chub sems dpa’ rnam par grol ba’i zla bas
byaṅ chub sems dpa’ rdo rje’i sñiṅ po la ’di skad ces smras so ||

kye rgyal ba’i sras kyi ma ’khor ’di ni śin tu yoṅs su dag pa ste | byaṅ chub sems (2) dpa’
lhag pa’i bsam pa śin tu yoṅs su sbyaṅs pa | kun du rtog pa śin tu yoṅs su sbyaṅs pa | spyad
par bya ba śin tu yoṅs su spyad pa | saṅs rgyas bye ba phrag maṅ po la bsñen bkur byas
pa | tshogs śin tu bsags pa | yon tan dpag tu med pa daṅ ldan pa | yid gñis daṅ | (3) nem
nur daṅ bral ba | ñon moṅs pa med pa | lhag pa’i bsam pa daṅ mos pa la rab tu gnas pa | saṅs
rgyas kyi chos ’di dag la gźan gyi driṅ mi ’jog pa śa stag tshogs pa ste | de bas na kye
rgyal ba’i sras byaṅ chub sems dpa’ ’di dag ni gnas ’di la mṅon sum du gnas pa śa (4) stag
yin gyi legs par bśad par mdzod cig ces bya ba la |ci’i phyir ’phags pa rnam par grol ba’i
zla bas ’khor de dag bstod ce na | gal te ’di lta bu de dag ’jig rten na dkon yaṅ | ’khor
’di na mod do źes bstan pa’i phyir ro ||de la lhag pa’i bsam pa śin tu yoṅs su sbyaṅs
pa (5) źes bya ba ni yan lag go ||lhag pa’i bsam pa śin tu yoṅs su sbyaṅs pa de ni rnam pa
gñis su rig par bya ste | luṅ yoṅs su dag pa daṅ | rtogs pa yoṅs su dag pa’o ||de la luṅ
yoṅs su dag pa yaṅ rnam pa lṅa ste | ji ltar ’dod pa’i luṅ thob par bya ba’i thabs la kun
du rtog pa’i (6) phyir ’dun pa yoṅs su dag pa ni gaṅ gi phyir | kun du rtog pa śin tu yoṅs
su sbyaṅs pa źes gsuṅs pa’o ||de thob par bya ba daṅ mthun pa’i lus daṅ ṅag gi spyad pa spyod
pas kun du tshol ba yoṅs su dag pa ni gaṅ gi phyir spyad par bya ba śin tu spyad pa źes
gsuṅs pa’o ||thos pa phyin ci ma (7) log pa maṅ po yun riṅ por ’dzin pas ’dzin pa yoṅs
su dag pa ni gaṅ gi phyir | saṅs rgyas bye ba phrag maṅ po la bsñen bkur byas pa źes gsuṅs
pa’o ||smon lam gyi khyad par gyis phyi ma phyi mar tshe rabs khyad par du ’phags pas dran
pa’i khyad par thob pa’i phyir skye bas thob pa yoṅs su (117b1) dag pa ni gaṅ gi phyir |
tshogs śin tu bsags pa źes gsuṅs pa’o ||khoṅ du chud par bya ba la brtson pa dge ba gaṅ yin
źes tshol ba na ’dod pa chuṅ ba la sogs pa’i yon tan maṅ po daṅ ldan pas sbyor ba yoṅs
su dag pa ni gaṅ gi phyir | yon tan dpag tu med pa daṅ ldan pa źes (2) gsuṅs pa’o ||rtogs
pa yoṅs su dag pa ni rnam pa bźi ste | mṅon sum gyi śes pas śin tu rnam par ṅes pa’i phyir
rab tu rtogs pa yoṅs su dag pa ni gaṅ gi phyir | yid gñis daṅ nem nur daṅ bral ba źes gsuṅs
pa’o ||bsgom pa’i lam na ñe ba’i ñon moṅs pa thams cad mi (3) ’byuṅ bas | ñon moṅs pa rab
tu mi rgyu ba yoṅs su dag pa ni gaṅ gi phyir | ñon moṅs pa med pa źes gsuṅs pa’o ||theg
pa dman pa ni mi ’dod kyi goṅ ma’i khyad par thob par ’dod pas chog par mi ’dzin pa yoṅs
su dag pa ni gaṅ gi phyir | lhag ba’i bsam pa daṅ mos pa la rab tu (4) gnas pa źes gsuṅs pa’o
||de la lhag pa’i bsam pa ni dad pa daṅ ’dun pa’o ||mos pa ni de dag gi dmigs pa la yon
tan du ’dzin ba’o ||mthar phyin par ’gro ba la bdag ñid kyis yaṅ dag par źugs pas | gdams
ṅag rjes su bstan pa la gźan la rag ma las pa yoṅs (5) su dag pa ni gaṅ gi phyir | saṅs
rgyas kyi chos ’di dag la gźan gyi driṅ mi ’jog pa źes gsuṅs pa’o ||

rdo rje’i sñiṅ pos smras pa |

kye rgyal ba’i sras ’khor ’di ni byaṅ chub sems dpa’ śin tu yoṅs su dag pa ste | lhag pa’i bsam
pa śin tu yoṅs su sbyaṅs pa | kun du rtog pa (6) śin tu yoṅs su sbyaṅs pa | spyad par
bya ba śin tu spyad pa | saṅs rgyas bye ba phrag maṅ po la bsñen bkur byas pa | tshogs śin
tu bsags pa | yon tan dpag tu med pa daṅ ldan pa | yid gñis daṅ nem nur daṅ bral ba | ñon
moṅs pa med pa | lhag pa’i bsam pa daṅ | mos (7) pa la rab tu gnas pa | saṅs rgyas kyi chos
’di dag la gźan gyi driṅ mi ’jog pa śa stag ’dus mod kyi |

’on kyaṅ gźan dag bsam gyis mi khyab pa’i gnas ’di lta bu ’di thos par gyur la | thos nas kyaṅ
yid gñis daṅ nem nur skye bar gyur na | de ni de dag la yun riṅ por na ba med (118a1) pa
daṅ | gnod pa daṅ mi bde bar ’gyur te | ’di lta źig sñiṅ brtse bas de’i phyir bdag ni caṅ
mi smra bar ’dug pa ñid du mos so źes bya ba ni ’phags pa rdo rje’i sñiṅ pos de’i ’khor
yoṅs su dag pa ñid de bzuṅ nas | thos nas kyaṅ yid gñis daṅ | nem nur skye bar (2) ’gyur na
źes smos pa ni | bstan pa ’di’i snod du mi ’gyur ba’i ñes pa ston to || don gcig la ñes
pa’i skyon gñis chags pas yid gñis daṅ | nem nur źes rnam pa gñis su bstan to || draṅ po’i
las daṅ mi mthun pa gñis so || sems la dogs pa yod pa’i phyir daṅ | dge (3) ba ñams par ’gyur
bas dge ba sel ba’i phyir nem nur ro || de ltar mi ’gro ba’i rgyu ñid daṅ | ’gro ba las
ldog pa’i rgyu ñid yoṅs su bstan pa yin no ||

de nas byaṅ chub sems dpa’ rnam par grol ba’i zla bas byaṅ chub sems dpa’ rdo rje’i sñiṅ po
la don de ñid kyi phyir yaṅ gsol ba btab (4) pa |kye rgyal ba’i sras legs par bśad pa mdzod
cig daṅ | de bźin gśegs pa’i mthus bsam gyis mi khyab pa’i gnas ’di lta bu ’di dag śin tu
bsruṅ ba daṅ | yid ches pa dag tu yaṅ ’gyur |de ci’i phyir źe na | ’di ltar kye rgyal ba’i
sras sa bstan pa ’di bśad pa na (5) chos ñid thob pa ’di yin te | ’dir saṅs rgyas thams
cad dgoṅs par ’gyur ba daṅ |byaṅ chub sems dpa’ thams cad kyaṅ ye śes kyi sa ’di ñid la sruṅ
bar spro bar byed pa’i phyir ro ||de ci’i phyir źe na | kye rgyal ba’i sras ’di ni thog
mar spyad pa ste | ’di ni saṅs rgyas kyi chos rnams (6) yaṅ dag par ’grub pa’i phyir ro
||kye rgyal ba’i sras ’di lta ste | dper na yi ge’i ’bru daṅ | yi ge daṅ graṅs bstan pa thams
cad kyi sṅon du ’gro ba yaṅ yi ge’i phyi mo yin la | mthar phyin pa yaṅ yi ge’i phyi mo
yin te | ri mo’i yi ge daṅ | yi ge’i ’bru daṅ | graṅs bstan pa gaṅ (7) yin pa de ni yi ge’i
phyi mo med par bstan pa med do ||kye rgyal ba’i sras de bźin du saṅs rgyas kyi chos thams
cad ni spyod pas ’grub pas sa de ni sṅon du ’gro ba’o || raṅ byuṅ gi ye śes kyi mthar
thug par ’gyur bas ni mthar ’byin pa’o ||

de bas na kye rgyal ba’i sras śod cig daṅ | de bźin gśegs (118b1) pa dgra bcom pa yaṅ dag par
rdzogs pa’i saṅs rgyas rnams kyaṅ yoṅs su bsruṅ ba’i phyir byin gyis rlob pa mdzad do źes
bya ba ni ’phags pa rnam par grol ba’i zla bas de la ñes pa de yoṅs su bstsal nus pa daṅ
| ma bśad na saṅs rgyas kyi chos yaṅ dag par mi ’grub pa’i ñes pa maṅ po ston to | | (2)
gal te gnas ’di dag yid ches par mdzad pas saṅs rgyas rnams la mthu mṅa’ na | ci’i phyir ’di
dag la kha cig khoṅ khro ba skye bar ’gyur źe na | ṅes pa ’di rnam pa gñis te | rnam par
smin pa myoṅ bar ṅes pa daṅ | las byed par ṅes pa ste | de la ni saṅs rgyas rnams kyi mthus
kyaṅ (3) mi smon to || ’di ni thog mar spyad pa ste || źes bya ba ni luṅ las dgoṅs nas
gsuṅs pa’o || ’di ni saṅs rgyas kyi chos rnams yaṅ dag par ’grub pa źes bya ba ni rtogs pa’o
|| de la ri mo’i yi ge ni yi ge’i rgyu ste | seṅ ge ’dra ba la sogs pa’o ||yi ge’i ’bru
ni aa źes bya ba la sogs (4) pa yi ge’o || graṅs ni miṅ daṅ tshig ste | de gñis kyis don
bgraṅ ba’i phyir ro || bstan pa ni ṅag go ||

yi ge’i phyi mo ni ri mo’i yi ge la sogs pa bstan pa rnams kyi rtsa ba yin te || de nas byaṅ
chub sems dpa’ de dag thams cad kyis dbyaṅs kyi ṅa ro gcig gis tshigs su bcad (5) pa’i dbyaṅs
kyis byaṅ chub sems dpa’ rdo rje’i sñiṅ po la don de ñid kyi phyir de’i tshe gsol ba
btab pa |

rab mchog dam pa dri ma med pa’i blo || brjod na legs brjod spobs pa mtha’ yas pa ||sñan ciṅ
mchog tu gyur pa’i gsuṅ dbyaṅs kyi || dam pa’i don daṅ ldan pa bśad par (6) mdzod ||

dran daṅ ’dzin pas rnam par dag pa’i blo || stobs bcu’i stobs thob bsam pa rnam dag pa ||so
so yaṅ dag rig pas don rnams ’byed || sa bcu phul du byuṅ ba bśad par mdzod ||ces bya ba ste
|de dag thams cad kyis bstod pa daṅ bcas pa’i skul bas bskul to ||de la (7) tshigs su bcad
pa daṅ pos ni rtogs pa’i mthu spobs pa phun sum tshogs pa daṅ | tshigs su bcad pa gñis
pas ni luṅ gi mthu phun sum tshogs pas bstod do || ’di gñis daṅ ldan na ston te | ’di ltar
rtogs pa daṅ luṅ ṅo ||de la rab mchog ñid ni yan lag ste || rab mchog ñid de (119a1) yaṅ
rtogs pa’i mthu spobs pas rab tu phye ba’o || spobs pa ni gnas daṅ | raṅ bźin daṅ | ’bras
bu daṅ rnam pa gsum gyis ston te | de la gnas ni ñan thos la sogs pa pas zag pa med pa’i
śes rab khyad par du ’phags pa ste | dam pa dri ma med pa’i blo daṅ ldan pa’i (2) phyir ro
|| raṅ bźin ni dris pa luṅ bstan pa la rigs pa’i spobs pa ñid zad mi śes pa’o || ’bras bu
ni yi ge daṅ don phun sum tshogs pas luṅ bstan pa ste | de la sñan pa daṅ | rgya che ba ñid
kyis ni yi ge phun sum tshogs pa ñid rig bar bya’o ||tshigs su bcad pa gñis pa la luṅ (3)
gi mthu ni | dran daṅ ’dzin pas rnam par dag pa’i blo || źes bya bas bstan to || len pa
daṅ ’dzin pa gñis kyis rab tu phye ba’i dran pa daṅ | ’dzin pa gñis kyis ni luṅ de la de’i
blo dri ma med pa ston te nem nur med pa’i phyir ro || de ltar rtogs pa daṅ luṅ gi nus pas
bstod nas | (4) gźan dag kyaṅ rtogs par bya ba’i phyir daṅ | luṅ du bya ba’i phyir bśad
par gsol ba btab ste | sa la źugs pa rnams ni de bźin gśegs pa’i stobs rtogs par bya ba daṅ
| sa la ma źugs pa rnams ni sa la ’jug pa rtogs par bya ba’i phyir te | rtogs par bya ba
ni de lta bu’o ||(5) luṅ du bya ba ji lta bu źe na | don rnam par ’byed par ’gyur ba’i sa
rnams ’dzin pa’i phyir ro ||so so yaṅ dag rig pas źes bya ba ni luṅ daṅ rtogs pa las skyes
pa’i raṅ gi nus pa dag gis so ||

de ltar ’chad pa po bstod nas | yaṅ ’khor kyaṅ rtogs pa daṅ luṅ gi ’os su ’gyur ba’i ’dod (6)
pas bstod pa |źi ba dul ba mi g-yeṅ dge ba’i yid || rgyags daṅ ṅa rgyal lta ba’i ñon moṅs
spaṅs ||’khor ’di the tshom bral bar gyur pa ste || khyod kyis legs par bśad pa ’dod ciṅ
’khod ||ces de la ’dod pa ñid ni yan lag go ||’dod pa de ni rnam pa gñis su bstan te | luṅ
(7) gi ’os su ’gyur ba’i ’dod pa daṅ | rtogs pa’i ’os su ’gyur ba’i ’dod pa’o || de la kun
nas ñon moṅs pa gñis kyis luṅ gi ’os su mi ’gyur te | rgyags pa daṅ ṅa rgyal gñis kyis
so || des non na chos daṅ chos smra ba la gus par mi ’gyur te | go rims bźin no || log par
rtogs pa (119b1) daṅ | bsam gyis mi khyab pa’i gnas la mi mos pa’i phyir | lta ba daṅ the
tshom gñis kyis mi rtogs pa’i ’os su mi ’gyur ro || de la bag la ñal daṅ bcas pa’i lta ba
ni lta ba kun nas ñon moṅs par rig par bya’o || de’i gñen po źi ba daṅ dul ba gñis kyis ni
luṅ gi ’os su gyur te | (2) sems rnam par źi ba daṅ | spyod lam dul bar gnas pa’i phyir
ro || mi g-yeṅ ba daṅ yid dge ba daṅ ldan pa gñis kyis ni rtogs pa’i ’os su ’gyur te | bsam
pa legs par bsam pa daṅ | mchog tu dga’ ba thob pa’i phyir ro || mi g-yeṅ ba źes bya ba
ni gaṅ mkhas pa la bya ste | (3) bsam pa legs par bsam pa’o ||

da ni dpe rnams kyi ’dod pa de ñid kyi mchog yoṅs su ston te |skom par gyur pa chu graṅ ’dod
pa daṅ || bkres pas zas daṅ nad pa sman mchog daṅ ||buṅ ba’i tshogs rnams sbraṅ rtsi ’dod
pa ltar || de bźin ’khor rnams khyod kyi tshig la sdod ||ces (4) bya ba’o ||dpe gaṅ gis śe
na | dper na chu ni ma bcas par ji ltar ’oṅs pa bźin med pa de bźin (5) du thob pa yaṅ daṅ
por ji ltar ’oṅs pa bźin du ’dzin to || dper na kha zas bcas na lus ton par ’gyur ba de
bźin du bsam pa’i śes pas thos pa daṅ bcas pa dge ba’i chos rton par ’gyur ro || dper na
sman bzaṅ po btaṅ na nad daṅ bral bar ’gyur ba de bźin du thos pa daṅ bsam pa daṅ ldan (6)
ba’i don sgrub pa bsgom ba la brtson na ñon moṅs pa’i gnas ṅan len gyi nad daṅ bral bar ’gyur
ro ||dper na buṅ ba rnams sbraṅ rtsi la brten nas bde bar gnas pa de bźin du thos pa
daṅ bsams pa daṅ | bsgoms pa’i ’bras bu la gnas nas ’phags pa rnams chos la mṅon sum du dga’
ba’i (7) rol yoṅs su spyod pas bde bar gnas so ||

de ltar ’chad pa po daṅ ’khor bsṅags pa ldan pas bskul nas | bśad pa’i bsṅags pa daṅ ldan pas
bkur bar byed de |de bas bde gśegs bgrod pa stobs | bcu lṅa na || chags pa med pa rab tu
bstan pa’i phyir ||dri med blo ldan sa yi khyad (120a1) par ni || rdul med ma lus legs par
bśad pa mdzod ||ces bya ba’o ||de la legs par śod ces bya ba ni | bśad pa’i legs pa ñid
de rigs pa’i tshul ñid du ston pa’o ||legs pa ñid de yaṅ rnam pa gsum du ston te | gnas daṅ
| raṅ bźin daṅ | (2) ’bras bu’o || de la gnas ni dri med blo ldan no || raṅ bźin ni sa rnams
kyis ma bśad pa dag ston pa źes bya ba ste | khyad par rdul med ces bya’o || rdul med
pa ji lta bu źe na | don phyin ci ma log pa’o || bśad pa na don phyin ci log tu gyur pa la
ñes pa gsum ste | ’chad pa po (3) kha na ma tho ba daṅ bcas pa daṅ | ston pa la skur pa
’debs pa daṅ | ñan pa rnams la slu ba’o || ’bras bu ni saṅs rgyas kyi byaṅ chub stobs bcu
daṅ ldan pa sgrib pa med pa’o || de ltar bskul kyaṅ mi ’chad pa ci’i phyir źe na | bskul ba
yoṅs su ma rdzogs pa’i phyir te | raṅ gi rigs (4) kyi gtso bos ni sṅar bskul | ’khor rnams
kyis ni phyis bskul to || da ni ’khor gyi gtso bo chos kyi rje las bskul ba tshol te |
ci’i phyir źe na | chos kyi rnam graṅs ’di ñid śin tu gtso bor gyur pa’i phyir ro ||

de nas de’i tshe bcom ldan ’das śākya thub pa’i mdzod spu nas byaṅ chub sems (5) dpa’i stobs
snaṅ ba źes bya ba’i ’od zer graṅs med pa’i yaṅ graṅs med pa daṅ ldan pa byuṅ ste |des phyogs
bcu thams cad kyi ’jig rten gyi khams rab ’byam thams cad snaṅ bar byas nas ṅan soṅ gi
sdug bsṅal thams cad rgyud bcad de | bdud kyi khyim thams cad mog mog por byas nas (6) saṅs
rgyas kyi ’khor gyi dkyil ’khor dpag tu med pa dag snaṅ bar byas te | saṅs rgyas kyi yul
gyi rnam pa mthu daṅ | rdzu ’phrul gyi rnam par ’phrul pa bsam gyis mi khyab pa bstan nas
| phyogs bcu thams cad kyi ’jig rten gyi khams rab ’byam thams cad du | de bźin gśegs (7)
pa thams cad kyi ’khor gyi dkyil ’khor rnams su chos bstan par byin gyis brlabs pa’i byaṅ
chub sems dpa’ snaṅ bar byas te | steṅ gi bar snaṅ la ’od zer stug po’i sprin gyi dra pa’i
khaṅ pa brtsegs pa chen po byas nas ’dug go ||de bźin du saṅs rgyas bcom ldan ’das de
dag gi mdzod (120b1) spu dag nas kyaṅ byaṅ chub sems dpa’i stobs snaṅ ba źes bya ba’i ’od
zer ’khor gyi ’od zer graṅs med pa’i yaṅ graṅs med pa daṅ ldan pa dag byuṅ bar gyur te |de
dag gis kyaṅ phyogs bcu thams cad kyi ’jig rten gyi khams rab ’byams thams cad snaṅ bar byas
nas | ṅan soṅ gi (2) sdug bsṅal thams cad rgyun bcad de | bdud kyi khyim thams cad mog
mog por byas nas saṅs rgyas kyi ’khor gyi dkyil ’khor dpag tu med pa dag snaṅ bar byas te
| saṅs rgyas kyi yul gyi rnam pa mthu daṅ rdzu ’phrul gyi rnam par ’phrul pa bsam gyis mi
khyab par bstan nas | phyogs (3) bcu thams cad kyi ’jig rten gyi khams rab ’byam thams cad
du de bźin gśegs pa thams cad kyi ’khor gyi dkyil ’khor rnams su chos bstan par byin gyi
rlabs kyi byin gyis brlabs pa’i byaṅ chub sems dpa’ snaṅ bar byas nas steṅ gi bar snaṅ la
’od zer stug po’i sprin gyi dra ba’i khaṅ pa (4) brtsegs pa chen po byas te ’dug go ||bcom
ldan ’das śākya thub pa’i mdzod spu nas byuṅ ba’i ’od zer de dag gis ’jig rten gyi khams
de dag daṅ | saṅs rgyas kyi ’khor gyi dkyil ’khor rnams daṅ | byaṅ chub sems dpa’ de dag
gi lus daṅ | stan rnams kun du gsal bar snaṅ (5) ṅo || ’jig rten gyi khams tshad med pa’i
saṅs rgyas bcom ldan ’das de dag gi mdzod spu dag nas byuṅ ba’i ’od zer de dag gis stoṅ gsum
gyi stoṅ chen po’i ’jig rten gyi khams ’di daṅ | bcom ldan ’das śākya thub pa’i ’khor gyi
dkyil ’khor ’di daṅ | byaṅ chub sems dpa’ rdo rje’i (6) sñiṅ po’i lus daṅ | stan yaṅ gsal
bar kun du snaṅ bar kun du snaṅ ṅo ||

de nas saṅs rgyas kyi mthus ’od zer stug po’i sprin gyi dra ba’i khaṅ pa brtsegs pa chen po
de las ’di lta bu’i sgra ’di ’byuṅ ṅo ||mi mñam mñam pa nam mkha’ mñam pa dag | ces bya ba
la sogs pa’o ||ci’i (7) phyir bcom ldan ’das kyis ’od zer gyi cho ’phrul daṅ bcas pas skul
ba mdzad ce na | bcom ldan ’das kyis de la sṅar thugs kyis byin gyis brlabs kyi saṅs rgyas
gźan dag ltar gsuṅ daṅ skus ni ma yin te | de bas na de gñis kyis byin gyis brlabs par
bźed pa’o ||ci’i phyir raṅ bźin (121a1) gyi gsuṅ daṅ raṅ bźin gyi skus byin gyis ma brlabs
śe na | ci nas kyaṅ chos gtso bor byas par ’gyur ba daṅ | bdag mi btsun par ma byas par ’gyur
ba’i phyir ro || ’od zer de ni las rnam pa brgyad byed pa daṅ | lus gñis yod par rig
par bya ste | las rnam (2) pa brgyad ji lta bu źe na | yar dag par go bar byed pa’i las byed
pa ni | ’di ltar des reg na byaṅ chub sems dpa’ rnams bdag ñid kyi stobs de bźin gśegs
pa’i byin gyis brlabs pa las byuṅ ba la lta bar byed de | gaṅ gi phyir | byaṅ chub sems dpa’
stobs snaṅ ba źes (3) gsuṅs pa’o || ’khor gyi ’od zer graṅs med pa’i rgyu yin pas rgyu
ñid kyi las byed pa ni gaṅ gi phyir | ’khor gyi ’od zer graṅs med pa’i yaṅ graṅs med pa źes
gsuṅs pa’o || ’jig rten gyi khams graṅs med par yaṅ ’gro źiṅ ’od ’dom gaṅ tsam du ’du ba’i
phyir | rgyas pa (4) daṅ ’du ba’i las byed pa ni gaṅ gi phyir | des phyogs bcu thams cad
kyi ’jig rten gyi khams rab ’byam thams cad snaṅ bar byas nas źes gsuṅs pa’o || ṅan soṅ
gi sdug bsṅal thams cad rab tu źi bar byed pa’i phyir rab tu źi bar byed pa’i las byed pa
ni gaṅ gi phyir | ṅan soṅ gi sdug (5) bsṅal thams cad rgyun bcad ces gsuṅs pa’o || bdud kyi
khyim thams cad ’od chuṅ dur byed pa’i phyir | ’di ltar sdaṅs te brtabs nas gdul bya rnams
la bgegs byed par mi ’gyur bas zil gyis gnon pa’i las byed pa ni gaṅ gi phyir | bdud kyi
khyim thams cad mog mog por byas (6) źes gsuṅs pa’o || saṅs rgyas kyi mthu bsam gyis mi
khyab pa ston pa’i phyir | ’dun par byed pa’i las byed pa ni gaṅ gi phyir | saṅs rgyas kyi
yul gyi rnam pa mthu daṅ | rdzu ’phrul gyi rnam par ’phrul pa bsam gyis mi khyab pa bstan
źes gsuṅs pa’o || ’jig rten gyi khams thams (7) cad du de bźin gśegs pa’i ’khor gyi dkyil
’khor du des byin gyis brlabs pa’i byaṅ chub sems dpa’ kun du ston pa’i phyir kun du ston
pa’i las byed pa ni gaṅ gi phyir | phyogs bcu thams cad kyi ’jig rten gyi khams rab ’byam
thams cad du de bźin gśegs pa thams cad kyi ’khor gyi (121b1) dkyil ’khor rnams su chos bstan
par byin gyi rlabs kyis brlabs pa’i byaṅ chub sems dpa’ snaṅ bar byas źes gsuṅs pa’o
|| tshigs su bcad pa’i sgra ’byin pa’i phyir bskul ba’i las byed pa ni gaṅ gi phyir | ’od
zer stug po’i sprin gyi dra ba’i khaṅ pa brtsegs pa de las ’di lta bu’i sgra (2) ’di ’byuṅ
ṅo źes gsuṅs pa’o || lus gñis ji lta bu źe na | skar mda’ lta bu’i lus ni gaṅ gi tshe khams
gźan dag tu ’gro ba’o || ñi ma lta bu’i lus ni gaṅ gi che sprin stug po’i dra ba’i khaṅ
pa brtsegs pa byas te ’dug nas rgya chen po gcig gis thams cad snaṅ bar byed pa’o || de ltar
(3) ’khor gyi dkyil ’khor de dag na gcig tu gyur pa lta bur phan tshun lta bas bśad pa
daṅ | mñan pa sla bar gyur to ||

de la saṅs rgyas kyis bskul ba ni ’di yin te |mi mñam mñam pa nam mkha’ mñam pa dag || stobs
bcu khyu mchog tshogs rab mtha’ yas pa ||lha daṅ mi yi (4) naṅ na mchog rnams kyi || śākya’i
rigs skyes chos la byin rlab mdzad ||

bde bar gśegs pa rnams kyi mthu || chos kyi rgyal po rnams kyi mdzod ||spyod pa dam pa rgya
chen daṅ || ye śes sa rab phye ste śod || chos kyi rnam graṅs gtso bo ’di ||

gaṅ rnams rna lam grag de (5) dag ||bde gśegs rnams kyis byin gyis brlabs ||

byaṅ chub sems dpa’ rnams kyis bzuṅ ||sa bcu rdul daṅ rnam bral ba || mthar gyis rdzogs par
byas nas ni ||stobs bcu dag kyaṅ thob gyur nas || rgyal ba ñid du ’gyur ba yin ||the tshom
med par gyur pa daṅ ||

rgya (6) mtsho’i chu naṅ gnas gyur tam || sreg pa’i bskal tshe ’phos nas yaṅ ||chos kyi rnam
graṅs ’di thos ’gyur ||

See the record before the previous

ye śes sa yi lam gyi mchog || ’jug daṅ gnas daṅ ’phar ba daṅ ||spyod pa ñid kyi yul rnams ni
|| go rims bźin du legs par śod ||de la tshigs su bcad (7) pa daṅ po daṅ | gñis pas ni gaṅ
dag gis byin gyis brlabs pa daṅ | gaṅ gi phyir byin gyis brlabs pa de dag gi bsṅags pa mdzad
na ni byin gyis brlabs pa ste | ci źig ston źe na | gtso bo rnams kyis ma bsgos sam |
mchog gi las byed du ma bcug na | de byed par mi ’gyur (122a1) ro || de la tshigs su bcad
pa daṅ pos gaṅ dag gis byin gyis brlabs pa’i bsṅags pa ji ltar rig par bya źe na | gaṅ gi
phyir | lha daṅ mi yi naṅ na mchog rnams kyis || byin rlabs mdzad ces gsuṅs pa’o | lha daṅ
mi’i mchog gaṅ yin źe na | saṅs rgyas (2) bcom ldan ’das rnams so || ci’i phyir źe na |
chos kyi rgyal por gyur pa’i phyir ro ||ji ltar de dag chos kyi rgyal po ñid yin par rig par
bya źe na | rgyal po’i phun sum tshogs pa ni rnam pa bźi ste | dbaṅ phun sum tshogs pa
daṅ | mthu phun sum tshogs pa daṅ | źabs ’briṅ (3) phun sum tshogs pa daṅ | rigs phun sum
tshogs pa’o || saṅs rgyas rnams kyi dbaṅ phun sum tshogs pa gaṅ źe na | ñon moṅs pa daṅ śes
bya’i sgrib pa las rnam par grol ba ste | des de dag sems daṅ ye śes la dbaṅ brñes nas |
ji ltar bźed pa bźin du bde bar (4) gnas pa bla na med pa sku ñams su bstar to || de ’dir
ji skad du bstan pa yin źe na | thams cad mkhyen pa’i phyir mi mñam pa daṅ mñam pa ñid do
|| bag chags daṅ bcas pa’i ñon moṅs pa legs par bcom pas | ’jig rten gyi chos kyis mi gos
pa’i phyir | nam mkha’ daṅ mñam (5) pa ñid do || mi mñam pa ni saṅs rgyas rnams te | de las
gźan pa’i sems can rnams daṅ ṅo | mi mñam pa de dag daṅ mñam pa ni de dag ni chos kyi skus
mñam pa’o || mi mñam pa rnams źes ci’i phyir de skad mi bya źe na | de dag ni mñam pa
ñid du bstan pa’i phyir ro || saṅs (6) rgyas rnams kyi mthu phun sum tshogs pa gaṅ źe na |
stobs bcu rnams te | de rnams kyis ni de dag gis gźan smra ba daṅ | bdud phyir rgol ba thams
cad zil gyis gnon to ||de ’dir ji skad bstan pa yin źe na | stobs bcu’i khyu mchog ñid
kyis so || saṅs rgyas rnams kyi źabs (7) ’briṅ ba phun sum tshogs pa gaṅ źe na | byaṅ chub
sems dpa’ rnams daṅ | ñan thos ris bdun gyis bsdus pa rnams so || de ’dir ji skad du bstan
pa yin źe na | tshogs rab mtha’ yas pa ñid kyis so || de ni byaṅ chub sems dpa’ la sogs
pa’i tshogs rnams so || rab ni ’jig (122b1) rten las khyad par du ’phags pa’i phyir ro ||de
dag mtha’ yas pa ni graṅs med pa’i phyir ro || saṅs rgyas rnams kyi rigs phun sum tshogs
pa gaṅ źe na | gaṅ rigs phun sum tshogs pa’o || de ’dir ji skad du bstan pa yin źe na |
śākya’i rigs skyes pa ñid kyis so ||ci’i phyir (2) bcom ldan ’das ñid kyis rigs brjod ce na
| mṅon sum ñid kyi phyir daṅ | ’di ñid kyi phyir chos la byin gyis brlabs so źes sbyar ba’i
phyir ro || chos la źes bya ba ni chos la gnas pa źes bya bar dgoṅs pa’o ||de la byin
gyis brlabs pa mdzad ces bya ba ni yan lag go || byin gyi rlabs (3) de yaṅ rnam pa gñis su
rig par bya ste | gnas phun sum tshogs pa’i byin gyis brlabs pa ni saṅs rgyas kyis byin gyis
brlabs pa yin pa’i phyir ro || ’bras bu phun sum tshogs pa’i byin gyis brlabs pa ni chos
smra ba ’bras bu yin pa’i phyir ro ||lha daṅ mi yi mchog rnams źes bya ba ni yan lag (4)
go ||lhag ma ni ñe ba’i yan lag go ||’o na tshigs su bcad pa gñis pas gaṅ gi phyir byin
gyis brlabs pa de’i bsṅags pa ji ltar rig par bya źe na | chos kyi rgyal po de dag gis chos
kyi mdzod rnam par ’byed par bya ba’i phyir byin gyis brlabs pa’o || ’dir chos kyi mdzod
de’i bsṅags pa yaṅ (5) rnam pa gñis su rig par bya ste | don phun sum tshogs pa daṅ | tshig
’bru phun sum tshogs pa’o || don phun sum tshogs pa ji lta bu źe na | gaṅ gi phyir spyod
pa dam pa rgya chen źes gsuṅs pa’o ||spyod pa źes bya ba ni byaṅ chub sems dpa’ rnams kyi
sgrub pa gaṅ yin pa ste | lam gaṅ yin (6) pa daṅ | tshogs gaṅ yin pa’o || de yaṅ don dam
pa’i ye śes daṅ ldan pas dam pa’o ||mthu’i khyad par daṅ ldan pas rgya che ba’o || de ltar
’di’i zab pa ñid daṅ | rgya che ba ñid kyaṅ yoṅs su bstan pa yin no || tshig ’bru phun sum
tshogs pa ji lta bu źe na | gaṅ gi phyir ye śes sa rab phye (7) ste źes gsuṅs pa ste |
ye śes kyi sa rab tu phye ba rnam pa bcu gcig po ’di dag gis so ||tshigs su bcad pa ’di las
saṅs rgyas kyi mthu ñid kyis saṅs rgyas kyi chos ston par yoṅs su bstan pa gaṅ yin pa de
ni kha cig saṅs rgyas la bdag ñid la mthu med nas gźan la tshol to sñam du dbaṅ (123a1) za
ba yoṅs su spaṅs pa’i phyir ro || de ltar chos bśad par bskul nas bśad na dus gsum du gźan
dag gi phan yon ni tshigs su bcad pa gsum gyis ston te | ñan pa’i dus daṅ | sgrub pa’i
dus daṅ | tshe rabs brjes pa’i dus so || de la ñan pa’i dus na (2) saṅs rgyas kyi byin gyis
brlabs pa ñid daṅ | de bźin du byaṅ chub sems dpa’ rnams kyis kyaṅ bzuṅ ba ñid de don du
na saṅs rgyas so sñam du bzuṅ ba ni phan yon no || sgrub pa’i dus nas bcu po dag mthar gyis
yoṅs su rdzogs par byed ciṅ | yoṅs su rdzogs nas kyaṅ stobs bcu (3) brñes pas bdag ñid
saṅs rgyas ñid du bskyed pa’o || tshe rabs brjes pa’i dus na ṅan ’gro daṅ bde ’gro mi khom
par skyes pa’i klu’i ’jig rten daṅ | lha tshe riṅ po’i ’od gsal la sogs pa gzugs na spyod
pa rnams kyi naṅ du yaṅ chos ’di rñed pa’o || ’di ñan pa thams cad kyis phan yon (4) ’di
’thob pa’i skal ba yod dam | smras pa ma yin no || ’o na ji lta bu źe na | the tshom med par
gyur pa źes bya ba ste | ṅes pa’i chos ’di la mos pa’o || de ltar bskul ba daṅ | bśad pa’i
phan yon brjod nas | ye śes sa rab phye ste źes gaṅ gsuṅs pa de dmigs pa’i go rims (5)
daṅ | rtogs pa’i go rims daṅ | sgrub pa’i go rims daṅ | go rims rnam pa gsum gyis tshigs
su bcad pa drug pa las luṅ stsal bar mdzad do || rtsa ba daṅ po gñis pa daṅ | bźi pa rnams
kyis bstan to || go rims su śod cig ces bya ba ni thams cad du sbyar ro || de la ye śes kyi
(6) sa’i khams ni sa bcu bstan pa gaṅ yin pa ste | gaṅ la dmigs gaṅ la brten nas sa de
dag tu ye śes ’byuṅ ba’o || ’jug pa ni sa la ’jug pa’o || gnas pa ni ji srid dus gźan dag
tu ma ’phar gyi bar du’o || ’phar ba ni sa gźan dag tu ’gro ba’o || spyod pa ni ji ltar sgrub
pa ni de dag (7) ’jug pa daṅ | gnas pa daṅ ’phar ba daṅ ’grub pa’o || spyod pa de ñid
kyi rgyu ba rnam pa maṅ po ni spyad pa’i yul źes bya’o || luṅ sbyin pa ’di ci dgos śe na |
saṅs rgyas kyis gsuṅs pa ñid thams cad bśad do źes phyis yid ches pa bskyed pa’i phyir ro
||

de nas byaṅ chub sems dpa’ rdo (123b1) rje’i sñiṅ pos phyogs bcur rnam par bltas nas ’khor rnams
dad pa rgya cher bskyed pa’i phyir tshigs su bcad pa ’di dag smras so ||

phra źiṅ śes dka’ draṅ sroṅ chen po’i lam || źes bya ba la sogs pa gsuṅs pa’o ||ci’i phyir phyogs
bcur rnam par blta źe na | bdag ñid ṅa rgyal (2) med pa daṅ || ñe mgon med par ston
pa’o || ’khor rnams daṅ pa rgya cher bskyed pa’i phyir tshigs su bcad pa smras źes bya ba
ni sa bstan pa mñan par ñams bde ba bskyed pa’i phyir ro || de la dad pa źes bya ba ni sems
gsal ba ste | rñog pa med pa’o || de yaṅ rnam pa gñis su (3) rig par bya ste | don gyi che
ba ñid la dad pa ni don gaṅ thob par bya ba’o ||bstan pa’i che ba ñid la dad pa ni gaṅ
gis thob par byed pa’o || de la don gyi che ba ñid la dad pa ni tshigs su bcad pa lṅa po dag
gis rig par bya’o || don gyi che ba ñid ji lta bu źe na | de’i zab pa ñid gaṅ yin pa’o
|| (4) de bas na zab pa ñid de bstan pa’i phyir | phra źiṅ śes dka’ draṅ sroṅ chen po’i lam
|| brtag med rtog bral śin tu reg par dka’ || źes bya ba ’di gsuṅs pa’o ||ci’i dbaṅ du byas
nas gsuṅs śe na | ye śes kyi sa ste | ’di ltar de ñid kyi dbaṅ du byas pas ’og nas kyaṅ
(5) ye śes mṅon par sgrub ces gsuṅs so || de la phra źes bya ba ji lta bu źe na | de ni
śes dka’ draṅ sroṅ chen po’i lam || źes gsuṅs pa ste | ’di ltar bśad pa na śes par dka’ la
draṅ sroṅ chen po rnams te | saṅs rgyas rnams kyi lam yaṅ yin pas de’i phyir phra ba’o ||
lam (6) ni rgyu ste | gaṅ gi draṅ sroṅ chen po’i dṅos por ’gyur ba’o || phra ba de yaṅ rnam
pa gñis su rig par bya ste | bśad pa’i dus na phra ba ñid daṅ | thob pa’i dus na phra ba
ñid de go rims bźin no || ci’i phyir de śes par dka’ źe na | ’di ltar de ni | brtag med
rtog bral źes gsuṅs pa’o || (7) de la brtag tu med pa ni rnam par rtog pa’i yul ma yin pa’i
phyir ro ||rtog bral ni raṅ gis rnam par mi rtog pa’i phyir ro | gaṅ gi phyir draṅ sroṅ
chen po’i lam du gyur pa de’i phyir phra ba źes bya ba ci’i phyir źe na | ’di ltar de ni śin
tu reg par dka’ ba ste | śin tu thob par dka’ ba’o || (124a1) ’di ni de’i phra ba ñid do
||ci’i phyir de śin tu reg par dka’ źe na | ’di ltar de ni | gsal ba rig pa mkhas pas rtogs
pa ste | raṅ bźin źi ba ’gog min ’byuṅ ba ma yin || źes bya’o ||de la gsal ba ni śes bya
la ma rig pa med pa ste | ma rig pa’i bag la (2) ñal yod pa’i śes pa ni mi gsal ba’o ||rig
pa mkhas pas rtogs pa ste || źes bya ba ni de dag gis so so raṅ gi rig pas rtogs pa ste
| de dag la brten nas ’byuṅ ba’i phyir ro || de la rig pa ni bden pa mthoṅ ba rnams so ||
de dag ñid chos mṅon pa daṅ | ’dul ba mṅon pa (3) la mkhas pa ni mkhas pa’o ||yaṅ na gźan
dag de las thob nas brda la mkhas pa ni mkhas pa yin par rig par bya’o || raṅ bźin źi ba
ni raṅ bźin gyis ñon moṅs pa med pa ste | ñon moṅs pa daṅ bcas pa la phyis ñon moṅs pa med
par gyur ba ma yin no || ’gog min pa ni ’di (4) ltar źi ba gcig pu bgrod pa ma yin pa ste
| sems can gyi don bya ba la lta ba daṅ bcas pa’i phyir ro || ’byuṅ ba ma yin pa ni ’khor
ba las yaṅ dag par ’das pa’i phyir ro || de ltar ye śes de mya ṅan las ’das pa daṅ | ’khor
ba la mi gnas pa ñid yin par rig par bya’o || (5) de ltar dmigs pa las byuṅ ba phra ba
ñid daṅ | gnas las byuṅ ba phra ba ñid daṅ | rnam par dag pa phra ba ñid daṅ | yon tan phra
ba ñid kyis kyaṅ reg par dka’ bar rig par bya’o || de la phra ba ñid daṅ po ni ’jig rten
pa’i sñoms par ’jug pa po rnams daṅ thun moṅ ma yin pa ñid du rig (6) bar bya’o ||gñis pa
daṅ gsum pa ni gźan mu stegs can gyi gnas ston par khas ’che ba rnams daṅ thun moṅ ma yin
pa ñid do || ñan thos daṅ raṅ saṅs rgyas daṅ thun moṅ ma yin pa ñid do ||de ltar tshigs su
bcad pa’i ’di’i phra ba ñid ni yan lag go | phra ba ñid rnam pa gñis ni ñe ba’i (7) yan
lag go || de yaṅ śin tu reg par dka’ ba ñid kyis rab tu phye ba thob pa’i dus na phra ba ñid
ni yan lag go || lhag ma rnam pa bźi ni ñe ba’i yan lag tu rig par bya’o ||

de ltar ye śes phra ba gaṅ yin pa de’i mtshan ñid ji lta bu źe na |raṅ bźin stoṅ yod gñis min
zad mi śes || ’gro (124b1) las rnam grol mñam brñes mya ṅan ’das ||mtha’ daṅ dbus min tshig
gis brjod du med || dus gsum rnam las grol ba nam mkha’ mñam ||źes gsuṅs pa’o ||de la
ye śes de’i mtshan ñid ni rnam pa gñis su rig par bya ste | spyi’i mtshan ñid daṅ | spyi’i
mtshan ñid ma (2) yin pa’o || de la ye śes de’i mtshan ñid kyi spyi’i mtshan ñid ji lta bu
źe na | raṅ bźin stoṅ źes gsuṅs pa ste | ye śes kyi bdag ñid kyis stoṅ pa’o || de ji ltar
spyi’i mtshan ñid yin źe na | chos thams cad ni ji skad brjod pa’i raṅ bźin gyis stoṅ pa’o
||raṅ bźin gyis stoṅ pa’o (3) źes bstan pa ci ri boṅ gi rva bźin du med do źes de ltar
gzuṅ bar bya ba’am smras pa ma yin no ||ci stoṅ pa de las ye śes gźan la de las kyaṅ stoṅ
pa ñid gźan no źes de ltar gzuṅ bar bya’am | smras pa ma yin no || ci de’i raṅ bźin de yod
pa las de phyis ’gyur te zad pa ’gags pa (4) źes de ltar gzuṅ bar bya’am | smras pa ma yin
no || ’o na ji lta bu źe na | stoṅ pa ñid kyi raṅ bźin de ni yod pa daṅ gñis su med pa daṅ
zad mi śes pa’o ||de ltar de la yaṅ dag pa ma yin par ’dzin pa rnam pa gsum rnam par spaṅs
pas stoṅ pa ñid yoṅs su bstan pa yin te | skur pa (5) ’debs pa yaṅ dag pa ma yin par ’dzin
pa rnam par spaṅs pa daṅ | tha dad pa yaṅ dag pa ma yin par ’dzin pa rnam par spaṅs pa
daṅ | ’gyur ba yaṅ dag pa ma yin par ’dzin pa rnam par spaṅs pa’o || gaṅ dag rab źi gñis
min zad mi śes || źes ’don pa de yaṅ de rab tu źi ba yod (6) pa ñid du brjod pa yin te |
med pa ni źi bar mi ’gyur ro || med pa des kyaṅ ji ltar źi bar ’gyur te | des ni ñon moṅs
pa rnams rab tu źi bar byed de | ’di ni de’i spyi’i mtshan ñid do || spyi’i mtshan ñid ma
yin pa ni de’i rnam par byaṅ ba’i mtshan ñid ni rnam par grol ba ñid do || de yaṅ rnam pa
(7) gñis su rig par bya ste | de gaṅ las ji ltar rnam par grol ba’o ||de gaṅ las ji ltar rnam
par grol źe na | ’gro las rnam par grol źes gsuṅs pa ste | des ’gro ba daṅ ldan pa’i ñon
moṅs pa daṅ | las daṅ skye ba’i kun nas ñon moṅs pa rnams las rnam par grol bar ston to
|| ji ltar (125a1) rnam par grol źe na | mñam brñes mya ṅan ’das źes gsuṅs pa ste | ’khor
ba daṅ mya ṅan las ’das pa mñam pa ñid du ’dzin pas ñan thos ltar gcig tu ’khor ba la rgyab
kyis phyogs pa ma yin no || ci ye śes de’i rgyun gyi thog mas zag pa zad par byas (2) pa
źig gam | ’on te bar daṅ tha mas zag pa zad par byas śe na | de ni de ltar zag pa zad par
byed pa ma yin par rig par bya’o || ’o na ji lta bu źe na | mar me’i ’od ’phro bas ras tshig
pa tha ma daṅ bar mas ma yin pa bźin no ||mtha’ smos pas ni thog ma yaṅ smos par ’gyur
(3) te | sṅon gyi mtha’ yin pa’i phyir ro || ci de gźan las sgra ji lta ba bźin du dmigs
su ruṅ ṅam | smras pa ma yin no ||’o na ji lta bu źe na | tshig gis brjod du med ces bya
ba ste | brjod du med pa’i phyir ro || ci de ’jig rten pa’i śes pa bźin du ’jug pa la brten
pa źig gam | (4) smras pa ma yin no ||’o na ji lta bu źe na | dus gsum rnams las grol źes
bya ba ste | gnas gyur pa rtag pa la gnas pa’i phyir te | ji ltar rkyen mi rtag pa la brten
pas rnam par śes pa yaṅ mi rtag pa ñid do źes mdo sde gźan dag las rnam par gźag pa lta
bu ni ma yin no ||(5) ci de ñan thos daṅ raṅ saṅs rgyas kyi ye śes ltar sgrib pa daṅ bcas
pa’i rnam par grol bas rnam par grol ba źig gam | smras pa ma yin no ||’o na ji lta bu źe
na | nam mkha’ mñam źes bya ba ste | śes bya’i sgrib pa thams cad med pa’i phyir ro ||ji
ltar dmigs pa yoṅs su śes pa daṅ | (6) ji ltar ñon moṅs pa rnams spoṅ ba daṅ | dmigs pa ci
’dra ba la dmigs pa daṅ | gnas ci ’dra ba la gnas pa daṅ | rnam par grol ba ci ’dra bas
rnam par grol ba de thams cad yoṅs su bstan pa yin no ||’di la raṅ bźin gyis stoṅ pa ñid ni
yan lag go || stoṅ pa ñid rnam pa gsum (7) ni ñe ba’i yan lag go || rnam par grol ba ñid
ni yan lag go || rnam par grol ba rnam pa lṅa ni ñe ba’i yan lag go ||

de’i ’og tu |źi źiṅ rab źi bde bar gśegs pas mkhyen || smra ba’i lam rnams kun gyis brjod par
dka’ ||sa daṅ spyod pa rnams kyaṅ de ’dra ste || smra bar dka’ na (125b1) mñan par ga la
nus ||źes gsuṅs pa de ji ltar sbyar źe na |ye śes de’i bral ba’i yoṅs su mya ṅan las ’das
pa ni bstan zin la | raṅ bźin gyis yoṅs su mya ṅan las ’das pa ni ma bstan te | de bas na
de yaṅ bstan pa’i phyir | źi źiṅ rab źi źes bya ba gsuṅs so || (2) de la źi ba ni spyi’i
mtshan ñid du ldan pas raṅ bźin gyis yoṅs su mya ṅan las ’das pa ñid do || rab źi ba ni spyi’i
mtshan ñid ma yin pa daṅ ldan pas ’bral ba’i yoṅs su mya ṅan las ’das pa ste | so sor
brtags pas źi ba ni rab tu źi ba źes bya ba’i phyir ro || rnam pa de lta bu’i ye (3) śes
de sus mṅon sum du yaṅ dag par thugs su chud ce na | bde bar gśegs pas mkhyen źes gsuṅs pa’o
|| sus bśad sus mñan źe na | smras pa sus kyaṅ ma yin no ||ci’i phyir źe na | ’di ltar
de ni | smra ba’i lam rnams kun gyis brjod par dka’ || źes bya ba’o | | (4) smra ba’i lam
ni tshig gi lam ste | miṅ daṅ | tshig daṅ | yi ge’i tshogs rnams so ||ci’i phyir brjod du
med pa źes mi bya źe na | de yaṅ brjod pa’i bya ba med pa ma yin par bstan pa’i phyir ro ||gal
te ye śes ni brjod par dka’ na | sa daṅ spyod pa ci ’dra źe na | sa daṅ spyod pa rnams
(5) kyaṅ de ’dra ste || smra bar dka’ na mñan par ga la nus || źes gsuṅs pa ste | de la
sa ni yul te dmigs pa’o || spyod pa ni ’khor yin te | sbyin pa’i pha rol tu phyin pa la sogs
pa chos gaṅ rnams daṅ lhan cig rgyu ba’o ||

ci’i phyir de ltar de brjod par dka’ źiṅ mñan par dka’ źe (6) na |phuṅ po skye mched khams kyis
phyi ma yin || sems kyis mi śes yid kyis bsam ma yin ||źes gsuṅs pa’o ||ci ston źe na
| sbyor ba las byuṅ ba bsams pa las byuṅ ba’i śes (7) pa daṅ | skyes nas thob pa’i rnam par
śes pa ci ’dra bas bstan par nus pa de gñis kyi yul ni de ma yin te | de daṅ mi ’dra ba
saṅs rgyas kyi mkhyen pas mṅon sum du yaṅ dag par thugs su chud pa’i phyir ro || de ni ji
ltar phuṅ po daṅ | khams daṅ | skye mched rnam par gźag pas (126a1) bstan pa de ltar med de
| yi ge med pa’i phyir ro || de bas na brjod par bya bar mi nus so || ’di ltar rna ba’i
rnam par śes pas śes par bya ba ma yin la | yid kyi rnam par śes pas rnam par brtag par bya
ba ma yin te | de bas na mñan par yaṅ mi nus so ||de la (2) ye śes mṅon par bsgrub ces bya
ba de ni sa’i ye śes su ston te | de’i mṅon par bsgrub pa ni dmigs pa gaṅ daṅ | grogs gaṅ
dag gis de mṅon par bsgrub pa’o ||

da ni mṅon par rdzogs par saṅs rgyas kyaṅ de ji ltar brjod pa daṅ | mñan par mi nus pa dpes
ston te |ji ltar (3) bar snaṅ gnas kyi bya yi rjes || mkhas pas brjod mi nus la mi mthoṅ ba
||de ltar bde gśegs sras kyi sa rnams kyaṅ || brjod mi nus na mñan par ga la nus ||źes bya
ba’o ||ci ston źa na | dper na nam mkha’i yul ni bya’i rkaṅ pa ltar yoṅs su bcad du med
pa’i raṅ (4) bźin yin pas nam mkha’ la bya ’gro ba’i rkaṅ pa’i rjes brjod pa daṅ | mthoṅ
bar mi nus mod kyi | ’on kyaṅ de la mi ’jog pa ma yin pa de bźin du bya’i rkaṅ pa lta bu’i
miṅ daṅ | tshig daṅ | yi ge’i tshogs rnams kyi gnas su gyur pa byaṅ chub sems dpa’i sa rtogs
pa’i ye śes (5) kyis bsdus pa rnams kyaṅ sgra ji bźin gyi ṅo bo ñid ma yin pas brjod pa
daṅ mñan par mi nus mod kyi | ’on kyaṅ de dag la de mi ’jog pa ma yin te | de ltar re źig
zab pas don gyi che ba bstan to || ci’i phyir bstan źe na | ṅas bśad kyi khyod kyis sgra
ji lta ba bźin du don du gzuṅ bar mi bya’o (6) źes bstan pa’i phyir ro || sgra ji bźin du
don bzuṅ na ni ñes dmigs rnam pa lṅa yod de | mos pa’i gnas ma yin pa ñid kyi ñes pa daṅ
| rtsol ba ma ñams par ’gyur ba’i ñes pa daṅ | gźan la slu ba’i ñes pa daṅ | ston pa la skur
pa ’debs pa’i ñes pa daṅ | chos spoṅ bar byed (7) pa’i ñes pa’o || de ltar bdag cag la
ñes dmigs lṅa med par śes nas | don gyi zab pa bstan pas ’khor rnams rgya cher dad par ’gyur
ro ||

da ni bstan pa’i che ba ñid kyis dad par mdzad par bźed nas tshigs su bcad pa lṅa gsuṅs te |’on
kyaṅ byams daṅ sñiṅ rje smon lam gyis || (126b1) de las phyogs tsam rim pa’i tshul bźin
du ||bśad bya sems kyi spyod yul rnams kyis min || bsam pa ji bźin ye śes de rdzogs byed
||

de yi spyod yul de ’dra ba blta dka’ ba || de ni raṅ sems gnas kyaṅ brjod mi nus ||’on kyaṅ
rgyal ba’i mthus ni rab brjod kyi || (2) thams cad ñon la mthun par gus bcas kyi ||

’di yis ’jug bya ye śes de ’dra ba || de ni bskal par brjod par mi nus te ||chos don yaṅ dag
ma lus ji bźin gnas || mdo tsam bdag gis bśad kyi mñan par gyis ||

gus daṅ bcas pas sta gon gyis śig daṅ || rgyal (3) ba’i mthu yis bdag gis legs par bśad ||dpe
ldan ’thad pa yi ge mñam pa yis || chos kyi dam pa sgras ni bśad par bya ||

de ni tshig gis śin tu brjod dka’ yaṅ || bde bar gśegs mthu dpag med gaṅ yin pa ||’od zer lus
can de ni bdag la źugs || (4) de yi mthus na bdag gis bśad par nus ||źes bya ba’o ||de la
rgyal ba’i sras kyi sa thams cad brjod par mi nus so źes gsuṅs la | de las phyogs tsam bśad
par bya źes bya ba ji ltar sbyar źe na | sas bsdus pa’i ye śes de ni rnam pa gñis te |
rgyur gyur pa daṅ | ’bras (5) bur gyur pa’o || de bas na rgyur gyur pa bśad par bya ste |
khoṅ du chud par bya’o źes ston to || de ni ’bras bur gyur pa’i phyogs gcig go || bstan pa
de’i che ba ñid rnam pa gsum du ston te | rgyu phun sum tshogs pa’i che ba ñid daṅ | rgyu
ñid phun sum tshogs pa’i che ba ñid daṅ | gdams (6) ṅag rab tu brjod pa phun sum tshogs
pa’i che ba ñid do ||de la byams daṅ sñiṅ rje smon lam gyis || źes bya ba ni rgyu phun sum
tshogs pa’o || de la ’char ka’i mdo bźin du bde ba daṅ yid bde ba rgyu daṅ bcas pa sgrub
pa’i bsam pa ni byams pa’o || sdug bsṅal daṅ yid mi bde ba rgyu daṅ bcas pa (7) bsal ba’i
bsam pa ni sñiṅ rje’o ||smon lam ni byaṅ chub chen por sems skyed pa’o || de gñis smos pas
ni byams pa daṅ sñiṅ rje thun moṅ ma yin pa yun riṅ po nas bsgoms nas źes bya bar ston to
||rim pa’i tshul bźin du źes bya ba ni rgyu ñid phun sum tshogs pa ste | bśad pa de thos
(127a1) pa las byuṅ ba daṅ | bsams pa las byuṅ ba la sogs pa śes pa’i rim pa gaṅ gis ’jig
rten las ’das pa’i ye śes kyi bar gyi rgyur ’gyur ba’o || gdams ṅag rab tu brjod pa phun sum
tshogs pa ni rnam pa gñis te | yoṅs su rdzogs par byed pa rab tu (2) brjod pa daṅ | dmigs
pa rab tu brjod pa’o ||de la yoṅs su rdzogs par byed pa rab tu brjod pa ni gaṅ gi phyir
| sems kyi spyod yul rnams kyis min || bsam pa ji bźin ye śes de rdzogs byed || ces gsuṅs
pa’o ||ci ston źe na | thos pa las byuṅ ba la sogs pa’i śes (3) pa | sems kyi spyod yul du
gyur pa de dag ni ’jig rten las ’das pa’i ye śes kyi rgyu tsam du ’gyur gyi | de dag gis
de dag yoṅs su rdzogs par byed pa ni ma yin te | ’di ltar bsam pa dag pa rtogs pa’i ye śes
’jig rten las ’das pa de dag de rdzogs par byed do źes ston to ||de (4) la dmigs pa rab
tu brjod pa ni gaṅ gi phyir | de yi spyod yul de ’dra mthoṅ dka’ ba || de ni raṅ sems gnas
kyaṅ brjod mi nus || źes gsuṅs pa ste | ci ston par ’gyur źe na | de’i spyod yul de ’dra
mthoṅ dka’ ba raṅ gi bsam pa dag pa la yod pa gaṅ yin pa de ni brjod par mi nus so || (5)
źes ston to ||de ltar bstan pa’i gdams ṅag rab tu brjod pa phun sum tshogs kyaṅ ñes pa gñis
kyis rtogs par mi ’gyur te | ’chad pa po’i ñes pa daṅ | ñan pa po’i ñes pa’o ||de la ’chad
pa po’i ñes pa yaṅ rnam pa gñis te | saṅs rgyas kyis bka’ ma stsal par ’chad pa daṅ | (6)
ñe mgon byed ba’o ||ñan pa po’i ñes pa yaṅ rnam pa gñis te | ṅas ni rigs kyi khyod kyis
ni mi rigs so źes mṅon par źen nas chos la du mar sems pa lta ba’i ñes pa daṅ | ’chad pa
po la ma gus pa’i ñes pa’o ||de la re źig ’chad pa po bdag gi ñes pa med par ston to ||bdag
ni (7) saṅs rgyas kyis bka’ ma stsal pa daṅ | ñe mgon byed ciṅ mi ’chad de | ’on kyaṅ rgyal
ba’i mthu yis rab brjod kyi || źes gsuṅs pa’o ||thams cad ñon la źes gsuṅs pa’i phyir
ro ||de’i ’og tu ñan pa po’i ñes pa rnam pa gñis yoṅs su spaṅs pa’i phyir | de dag ñid la
mthun (127b1) par gus bcas kyi || źes bya bas ston te | go rims bźin no ||de ltar bśad do
źes dam bcas na ci rgya cher ’chad dam | ’on kyaṅ mdor ’chad ce na | rgya cher ’chad mi nus
la mdor ’chad de | ’on kyaṅ de’i don mtha’ dag ’chad do źes tshigs su bcad pa gsum pas dam
bcas (2) te | ’di yi ’jug bya ye śes de ’dra ba || źes bya ba’o || de la ’jug par bya ba’i
ye śes ni sa bstan pa ’dis ye śes la ’jug pa gaṅ yin pa’o || yaṅ dag ma lus źes bya ba
smos pas ni rgya chen po de’i don ji lta ba daṅ ji sñed yoṅ pa bsdus par ston to || ji bźin
gnas źes bya ba (3) ni de bźin gśegs pas rnam par gźag pa’i tshul gyis ji lta ba bźin du
gnas pa’o ||gus pa daṅ bcas par ñon cig ces bya ba de ni bśad zin no | ji ltar gus pa daṅ
bcas par bya ba ma bśad pas de’i phyir de ston te | gus daṅ bcas par sta gon gyis śig daṅ
|| źes bya (4) ba’o || de la sta gon bya ba ni rnam pa gñis su rig par bya’o || lus kyis
sta gon bya ba ni spyod lam gaṅ gis gnas te | ñan pa’i ’os su gyur pa yin no || sems kyis
sta gon bya ba ni sems rnam par mi g-yeṅ ba gaṅ gis ’dzin pa’i ’os su ’gyur ba yin no ||
’dis ni lus kyis sta (5) gon bya ba gus pa daṅ bcas par bya ba daṅ | sems kyis sta gon bya
ba gus pa daṅ bcas pa daṅ | sta gon bya ba rnam pa gñis la ’dzud do || bdag gis legs par
bśad ces bya ba ni bdag ñid mṅon pa’i ṅa rgyal med par ston to || rgyal ba’i mthus źes bya
ba ni ṅa rgyal med pa ñid do | | (6) tshigs su bcad pa’i phyed ’og ma | dpe ldan ’thad la
yi ge mñam pa yis || chos kyi dam pa sgras ni bśad par bya || źes bya bas ci ston źe na |
gaṅ bśad pa ste | chos kyi dam pa daṅ | gaṅ gis śe na | sgra daṅ | ji lta bur źe na | dpe
daṅ | gtan tshigs daṅ ldan pa daṅ | (7) gaṅ la brten źe na | yi ge rnams la ste | de thams
cad legs par bśad par bya’o źes ston to || de la ’thad pa źes bya ba ni gtan tshigs daṅ
ldan par rig par bya’o || yi ge mñam ni rnam pa gñis kyis te | su’i skad ci ’dra ba des yi
ge mñam pa daṅ | tshig daṅ yi ge maṅ ñuṅ (128a1) med par ran pa ji sñed dag gis don go ba’o
|| rgyal ba’i mthus ni bstan zin na | mthu de ci ’dra ba ma bstan te | de’i phyir tshigs
su bcad pa lṅa pas de ston te | de ni tshig gis śin tu brjod dka’ yaṅ || bde bar gśegs mthu
dpag med gaṅ yin pa || ’od (2) zer lus can de ni bdag la źugs || de yi mthus na bdag gis
bśad par nus ||źes bya ba’o ||de nas sa bśad par rtsom ste | sa bśad pa ’di la ci źig bstan
par bya źe na | gnas pa daṅ | ṅes pa’i tshig daṅ | rab tu gnas pa’o || de la gnas gaṅ
yin pa daṅ | gaṅ (3) gi phyir daṅ | gźi gaṅ yin pa daṅ | ci ’dra ba’i sems skyes pas sa daṅ
po la gnas par gyur pa de ni gnas pa yin no | ||

